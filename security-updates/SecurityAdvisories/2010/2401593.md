---
title: Microsofts sikkerhetsveiledning 2401593
TOCTitle: "2401593"
ms:assetid: "2401593"
ms:mtpsurl: https://technet.microsoft.com/nb-NO/library/2401593(v=Security.10)
ms:contentKeyID: 61230775
ms.date: 04/18/2014
mtps_version: v=Security.10
ms.translationtype: HT
---

# Microsofts sikkerhetsveiledning 2401593

## Sikkerhetsproblem i Outlook Web Access kan tillate rettighetsutvidelse

Publisert: 14. september 2010

**Versjon:** 1.0

### Generell informasjon

#### Kortfattet sammendrag

Microsoft har undersøkt en offentliggjort rapport om et sikkerhetsproblem i Outlook Web Access (OWA) som kan påvirke Microsoft Exchange-kunder. En angriper som utnytter dette problemet, kan kapre en godkjent OWA-økt. Angriperen kan deretter utføre handlinger på vegne av den godkjente brukeren uten at brukeren vet om det, i sikkerhetskonteksten til den aktive OWA-økten.

Dette sikkerhetsproblemet berører støttede versjoner av Microsoft Exchange Server 2003 og Microsoft Exchange Server 2007 (med unntak av Microsoft Exchange Server 2007 Service Pack 3). Microsoft Exchange Server 2000, Microsoft Exchange Server 2007 Service Pack 3, og Microsoft Exchange Server 2010 berøres ikke av sikkerhetsproblemet. Hvis du vil ha mer informasjon, kan du se delen **Berørt og uberørt programvare**.

Microsoft anbefaler at kunder som kjører berørte versjoner av Microsoft Exchange Server oppgraderer til en uberørt versjon av Microsoft Exchange Server for å løse sikkerhetsproblemet. Kunder som ikke kan oppgradere for øyeblikket, kan se delen **Midlertidige løsninger** for å få alternativer som kan begrense hvordan en angriper kan utnytte sikkerhetsproblemet.

For øyeblikket kjenner vi ikke til angrep som forsøker å utnytte dette sikkerhetsproblemet. Vi fortsetter å overvåke trusselmiljøet og oppdaterer denne veiledningen hvis situasjonen endrer seg.

### Detaljer om veiledningen

#### Referanser til sikkerhetsproblemet

Hvis du vil ha mer informasjon om dette sikkerhetsproblemet, kan du se følgende referanser:

<table style="border:1px solid black;">
<thead>
<tr class="header">
<th style="border:1px solid black;">Referanser</th>
<th style="border:1px solid black;">Identifisering</th>
</tr>
</thead>
<tbody>
<tr class="odd">
<td style="border:1px solid black;"><strong>CVE-referanse</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2010-0483">CVE-2010-3213</a></td>
</tr>
</tbody>
</table>


#### Berørt og uberørt programvare

Denne veiledningen gjelder følgende programvare.

<table style="border:1px solid black;">
<tbody>
<tr class="odd">
<td style="border:1px solid black;">Berørt programvare</td>
</tr>
<tr class="even">
<td style="border:1px solid black;">Microsoft Exchange Server 2003 Service Pack 2</td>
</tr>
<tr class="odd">
<td style="border:1px solid black;">Microsoft Exchange Server 2007 Service Pack 1</td>
</tr>
<tr class="even">
<td style="border:1px solid black;">Microsoft Exchange Server 2007 Service Pack 2</td>
</tr>
<tr class="odd">
<td style="border:1px solid black;">Uberørt programvare</td>
</tr>
<tr class="even">
<td style="border:1px solid black;">Microsoft Exchange Server 2000 Service Pack 3</td>
</tr>
<tr class="odd">
<td style="border:1px solid black;">Microsoft Exchange Server 2007 Service Pack 3</td>
</tr>
<tr class="even">
<td style="border:1px solid black;">Microsoft Exchange Server 2010</td>
</tr>
<tr class="odd">
<td style="border:1px solid black;">Microsoft Exchange Server 2010 Service Pack 1</td>
</tr>
</tbody>
</table>


## Vanlige spørsmål

**Hva behandles i veiledningen?**    
Microsoft kjenner til en ny rapport om et sikkerhetsproblem som berører Outlook Web Access (OWA) for Microsoft Exchange Server. Dette berører programvaren som er oppført i delen **Berørt programvare**.

**Hva er Outlook Web Access (OWA)?**    
Outlook Web Access (OWA) er en webbasert e-posttjeneste i Microsoft Exchange Server 5.0 og nyere. Web-grensesnittet til Outlook Web Access ligner på grensesnittet i Microsoft Outlook. Outlook Web Access leveres som en del av Microsoft Exchange Server.

**Hva forårsaker denne risikoen?**    
I visse situasjoner kan en godkjent OWA-økt kapres av en angriper som vil utføre handlinger på vegne av brukeren, uten at brukeren vet om det.

**Hva kan en angriper bruke sikkerhetsproblemet til?**    
En angriper som utnytter dette problemet, kan utføre handlinger på vegne av den godkjente brukeren i sikkerhetskonteksten til den aktive OWA-økten, som å lese e-postmeldinger, legge til nye regler for innboksen, eller endre brukerinnstillingene for OWA.

**Hvordan kan en angriper utnytte sikkerhetsproblemet?**    
En angriper kan utnytte dette sikkerhetsproblemet ved å lokke brukeren som angrepet er rettet mot, til å besøke en skadelig webside som angriperen har spesiallaget for Exchange-domenet, under en aktiv OWA-økt.

**Hvorfor finnes det ingen sikkerhetsoppdatering for å løse dette sikkerhetsproblemet?**    
Det finnes ingen tilgjengelig sikkerhetsoppdatering fordi å løse problemet ville kreve en designendring for å implementere et nytt kontrollrammeverk for http-forespørsel for OWA, som ville hindret en angriper i å kapre OWA-økten til en bruker. Microsoft har kommet frem til at det innebærer for stor risiko for å destabilisere og ødelegge kundemiljøer hvis det introduseres en designendring av en slik størrelse i de berørte versjonene av Microsoft Exchange Server.

**Hva gjør jeg hvis jeg bruker versjoner av produktet som det ikke finnes noen oppdatering for?**    
Administratorer som kjører berørte versjoner Microsoft Exchange Server, bør oppgradere til en uberørt versjon av Microsoft Exchange Server. [Microsoft Exchange Server 2007 Service Pack 3](http://www.microsoft.com/downloads/details.aspx?familyid=1687160b-634a-43cb-a65a-f355cff0afa6) og [Microsoft Exchange Server 2010](http://www.microsoft.com/exchange/2010) berøres ikke av sikkerhetsproblemet.

Administratorer som ikke kan oppgradere for øyeblikket, kan se delen **Midlertidige løsninger** for å få alternativer som kan begrense hvordan en angriper kan utnytte sikkerhetsproblemet.

**Jeg bruker en eldre versjon av programvaren som omtales i denne sikkerhetsveiledningen. Hva bør jeg gjøre?**    
Den berørte programvaren som er oppført i denne veiledningen, er testet for å undersøke hvilke versjoner som berøres. Andre versjoner har nådd slutten av kundestøttesyklusen. Hvis du ønsker mer informasjon om produktlivssyklusen, går du til webområdet for [Microsoft Support Lifecycle](http://go.microsoft.com/fwlink/?linkid=21742).

Kunder som har eldre utgaver av programvaren, bør oppdatere dem til utgaver som støttes, for å forhindre at de berøres av fremtidige sikkerhetsproblemer. Hvis du ønsker mer informasjon om kundestøttesyklusen for programvareversjonen du bruker, kan du se artikkelen om å [velge et produkt for informasjon om produktlivssyklusen](http://go.microsoft.com/fwlink/?linkid=169555). Hvis du ønsker mer informasjon om oppdateringspakker for disse programvareversjonene, kan du se [Lifecycle Supported Service Packs](http://go.microsoft.com/fwlink/?linkid=89213).

Kunder som trenger tilpasset støtte for eldre programvare, må kontakte kontaktpersonen i Microsoft, en Technical Account Manager eller Microsoft-partnerrepresentanten for alternativer for tilpasset støtte. Kunder uten en kontrakt av typen Alliance, Premier eller Authorized kan kontakte sitt lokale Microsoft-salgskontor. Hvis du ønsker kontaktinformasjon, går du til webområdet [Microsoft Worldwide Information](http://go.microsoft.com/fwlink/?linkid=33329), velger land i listen Contact Information og klikker deretter **Go** for å vise en liste over telefonnumre. Når du ringer, ber du om å få snakke med den lokale salgsansvarlige for Premier Support. Hvis du ønsker mer informasjon, kan du se de vanligst stilte spørsmålene om retningslinjer på [Microsoft Support Lifecycle](http://go.microsoft.com/fwlink/?linkid=169557).

## Begrensende faktorer og forslag til tiltak

#### Begrensende faktorer

Begrensning viser til en innstilling, vanlig konfigurering eller generell god fremgangsmåte som finnes i standardtilstanden og kan redusere alvorlighetsgraden til utnyttelsen av et sikkerhetsproblem. Følgende begrensende faktorer kan være nyttige i din situasjon:

  - I et webbasert angrepsscenario kan angriperen være vert for et webområde som inneholder en webside som brukes til å utnytte dette sikkerhetsproblemet. I tillegg kan utsatte webområder og webområder som godtar eller er vert for innhold eller reklame fra brukere, inneholde spesiallaget innhold som kan utnytte dette sikkerhetsproblemet. Men en angriper kan ikke i noen tilfeller tvinge brukere til å gå til disse webområdene. I stedet må angriperen lokke brukere til å besøke webområdet, for eksempel ved å få dem til å klikke en kobling i en e-postmelding eller direktemelding som fører dem til angriperens webområde.

#### Løsninger

Følgende midlertidige løsninger viser til en innstillings- eller konfigurasjonsendring som ikke løser det underliggende problemet, men hjelper til med å begrense hvordan en angriper kan utnytte sikkerhetsproblemet.

**Obs\!**  Disse midlertidige løsningene blokkerer ikke kjente angrepsvektorer, men hjelper i stedet å begrense hvordan en angriper kan utnytte sikkerhetsproblemet ved å selektivt deaktivere funksjoner.

  - **Deaktivere regler ved hjelp av segmentering**
    
    Segmentering kan utføres for hver server for å endre funksjonaliteten til Outlook Web Access. Administratorer kan velge å implementere segmentering til å deaktivere funksjoner selektivt, for å hindre angripere i å utnytte visse funksjoner i Outlook Web Access,
    
    Hvis du vil ha informasjon om hvordan du kan deaktivere regler ved hjelp av segmentering i Microsoft Exchange Server 2007, kan du lese TechNet-artikkelen [How to Manage Segmentation in Outlook Web Access](http://technet.microsoft.com/en-us/library/bb123962\(exchg.80\).aspx).
    
    Hvis du vil ha informasjon om hvordan du kan deaktivere regler ved hjelp av segmentering i Microsoft Exchange Server 2003, kan du se [Microsoft Knowledge Base Article 833340](http://support.microsoft.com/kb/833340).
    
    **Hva løsningen kan føre til.** Deaktivering av regler hindrer en angriper i å endre brukerens regler gjennom OWA, og hindrer eksfiltrering av data. En angriper kan imidlertid likevel endre de andre alternativene til en bruker. Når denne løsningen er tatt i bruk, vil brukere ikke lenger kunne opprette eller oppdatere regler ved hjelp av OWA. Eksisterende regler vil fortsette å fungere. Virkningen av denne midlertidige løsningen berører bare funksjonalitet i Outlook Web Access, ikke i en Outlook-klient.

  - **Deaktivere Alternativer-panelet ved hjelp av UrlScan**
    
    Bruk av denne midlertidige løsningen vil hindre en angriper i å kunne se eller endre Exchange-alternativer gjennom OWA, noe som hindrer de fleste kjente angrep mot sikkerhetsproblemet beskrevet i denne veiledningen.
    
    Hvis du vil ha informasjon om hvordan du kan deaktivere Alternativer-panelet ved hjelp av UrlScan, kan du se [Microsoft Knowledge Base Article 2299129](http://support.microsoft.com/kb/2299129).
    
    **Hva løsningen kan føre til.** Brukere vil ikke lenger kunne endre Exchange-alternativer ved hjelp av OWA. Deaktivering av Alternativer vil også deaktiver regler, som beskrevet over. Virkningen av denne midlertidige løsningen berører bare funksjonalitet i Outlook Web Access, ikke i en Outlook-klient.

#### Flere forslag til tiltak

  - **Oppgradere til en uberørt versjon av Microsoft Exchange Server**
    
    Microsoft anbefaler at kunder som kjører berørte versjoner av Microsoft Exchange Server oppgraderer til en uberørt versjon av Microsoft Exchange Server for å løse sikkerhetsproblemet. [Microsoft Exchange Server 2007 Service Pack 3](http://go.microsoft.com/fwlink/?linkid=91472) og [Microsoft Exchange Server 2010](http://www.microsoft.com/exchange/2010) berøres ikke av sikkerhetsproblemet.

  - **Hold Windows oppdatert**
    
    Alle Windows-brukere bør bruke de nyeste Microsoft-sikkerhetsoppdateringene for å bidra til at datamaskinene har høyest mulig beskyttelse. Hvis du ikke er sikker på om programvaren er oppdatert, går du til webområdet [Windows Update](http://windowsupdate.microsoft.com/), søker etter tilgjengelige oppdateringer for datamaskinen og installerer alle høyt prioriterte oppdateringer som du får tilbud om. Hvis du har aktivert Automatiske oppdateringer, leveres oppdateringene til deg når de utgis, men du må påse at du installerer dem.

### Annen informasjon

#### Microsoft Active Protections Program (MAPP)

For å forbedre sikkerheten for kundene gir Microsoft store leverandører av sikkerhetsprogramvare informasjon om sikkerhetsproblemer før hver månedlige utgivelse av sikkerhetsoppdateringer. Leverandører av sikkerhetsprogramvare kan deretter bruke denne informasjonen om sikkerhetsproblemer til å oppdatere beskyttelsen til kundene via sikkerhetsprogramvaren eller -enhetene deres, som antivirusprogrammer, nettverksbaserte systemer for oppdaging av inntrengere eller vertsbaserte systemer for forhindring av inntrengere. Hvis du vil finne ut om det finnes aktiv beskyttelse tilgjengelig fra leverandører av sikkerhetsprogramvare, kan du gå til webområdene for aktiv beskyttelse fra programpartnerne som er oppført i artikkelen om [MAPP-programpartnere (Microsoft Active Protections Program)](http://www.microsoft.com/security/msrc/mapp/partners.mspx).

#### Tilbakemelding

  - Du kan gi tilbakemelding ved å fylle ut skjemaet for Microsoft Hjelp og støtte, [Customer Service Contact Us](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Kundestøtte

  - Kunder i USA og Canada kan få kundestøtte hos [Security Support](http://go.microsoft.com/fwlink/?linkid=21131). Du finner mer informasjon om tilgjengelige alternativer for støtte ved å gå til [Microsoft Hjelp og støtte](http://support.microsoft.com/).
  - Internasjonale kunder kan få kundestøtte fra de lokale representasjonskontorene for Microsoft. Hvis du vil ha mer informasjon om hvordan du kontakter Microsoft angående internasjonale kundestøtteproblemer, går du til [Internasjonal støtte](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) gir ytterligere informasjon om sikkerhet for Microsoft-produkter.

#### Ansvarsfraskrivelse

Informasjonen i denne veiledningen tilbys som den er, uten noen form for garanti. Microsoft fraskriver seg ethvert ansvar, enten direkte eller indirekte, herunder garantier om salgbarhet og anvendelighet for særskilte formål. Microsoft Corporation eller dets leverandører skal ikke under noen omstendigheter holdes ansvarlig for noen skader eller tap herunder direkte, indirekte eller tilfeldige skader eller tap, konsekvenstap, tap av inntekter eller spesielle skader, også i tilfeller der Microsoft Corporation eller dets leverandører er underrettet om muligheten for slike skader eller tap. Ettersom enkelte land ikke tillater fraskrivelse eller begrensning av ansvar for følgeskade eller tilfeldig skade, kan det hende at ovennevnte begrensning ikke gjelder.

#### Revisjoner

  - V1.0 (14. september 2010): Veiledning publisert.

*Built at 2014-04-18T01:50:00Z-07:00*

