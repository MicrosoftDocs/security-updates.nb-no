---
title: Microsofts sikkerhetsveiledning 2269637
TOCTitle: "2269637"
ms:assetid: "2269637"
ms:mtpsurl: https://technet.microsoft.com/nb-NO/library/2269637(v=Security.10)
ms:contentKeyID: 61230773
ms.date: 04/18/2014
mtps_version: v=Security.10
ms.translationtype: HT
---

# Microsofts sikkerhetsveiledning 2269637

## Usikker bibliotekinnlasting kan tillate ekstern kjøring av kode

Publisert: 23. august 2010 | Oppdatert: 12. juni 2012

**Versjon:** 16.0

### Generell informasjon

#### Kortfattet sammendrag

Microsoft kjenner til at undersøkelser er publisert med detaljer om en ekstern angrepsvektor for en type sikkerhetsproblemer som påvirker hvordan programmer laster inn eksterne biblioteker.

Dette problemet skyldes bestemte usikre programmeringsmetoder som tillater såkalt "binær planting" eller "DLL-forhåndslastingsangrep". Disse fremgangsmåtene kan tillate at en angriper eksternt kjører vilkårlig kode i konteksten til brukeren ved å kjøre det usikre programmet når brukeren åpner en fil fra en uklarert plassering.

Dette problemet skyldes programmer som sender en utilstrekkelig kvalifisert bane under innlasting av et eksternt bibliotek. Microsoft har utstedt veiledning til utviklere i MSDN-artikkelen [Dynamic-Link Library Security](http://msdn.microsoft.com/en-us/library/ff919712\(vs.85\).aspx) om hvordan de kan bruke de tilgjengelige programmeringsgrensesnittene på riktig måte for å forhindre denne typen sikkerhetsproblem. Microsoft prøver også aktivt å nå tredjepartsleverandører gjennom Microsofts program for sikkerhetsproblemforskning for å informere dem om begrensende faktorer som er tilgjengelige i operativsystemet. Microsoft undersøker også aktivt hvilke av deres egne programmer som kan være berørt.

I tillegg til denne veiledningen gir Microsoft ut et verktøy som gjør at systemansvarlige kan begrense risikoen for denne nye angrepsvektoren ved å endre virkemåten for bibliotekinnlasting over hele systemet eller for bestemte programmer. Denne veiledningen beskriver funksjonaliteten til dette verktøyet og andre tiltak kunder kan gjøre for å beskytte systemene sine.

**Begrensende faktorer:**

  - Dette problemet berører bare programmer som ikke laster inn eksterne biblioteker på en sikker måte. Microsoft har tidligere publisert retningslinjer for utviklere i MSDN-artikkelen [Dynamic-Link Library Security](http://msdn.microsoft.com/en-us/library/ff919712\(vs.85\).aspx), som anbefaler alternative metoder for å laste inn biblioteker, og som er sikre mot disse angrepene.
  - For at et angrep skal lykkes, må brukeren besøke en ikke-klarert ekstern filsystemplassering eller delt WebDAV-ressurs og åpne et dokument fra denne plasseringen som deretter blir lastet inn av et sårbart program.
  - Fildelingsprotokollen SMB deaktiveres ofte i den ytre brannmuren.. Dette begrenser de mulige angrepsvektorene for dette sikkerhetsproblemet.

**Oppdateringer som er relatert til usikker bibliotekinnlasting:**

Oppdatering utgitt 9. november 2010

  - Microsofts sikkerhetsbulletin [MS10-087](http://go.microsoft.com/fwlink/?linkid=203241), Sikkerhetsproblemer i Microsoft Office kan tillate ekstern kjøring av kode, gir støtte til en sårbar komponent i Microsoft Office som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdateringer utgitt den 14. desember 2010

  - Microsofts sikkerhetsbulletin [MS10-093](http://go.microsoft.com/fwlink/?linkid=206698), Sikkerhetsproblem i Windows Movie Maker kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS10-094](http://go.microsoft.com/fwlink/?linkid=206699), Sikkerhetsproblem i Windows Media Encoder kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS10-095](http://go.microsoft.com/fwlink/?linkid=206683), Sikkerhetsproblem i Microsoft Windows kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS10-096](http://go.microsoft.com/fwlink/?linkid=206738), Sikkerhetsproblem i Windows-adresseboken kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS10-097](http://go.microsoft.com/fwlink/?linkid=206689), Sikkerhetsproblem med usikker bibliotekinnlasting i veiviseren for registrering av Internett-tilkobling kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdatering utgitt den 11. januar 2011

  - Microsofts sikkerhetsbulletin [MS11-001](http://go.microsoft.com/fwlink/?linkid=207795), Sikkerhetsproblem i Windows Backup Manager kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdatering utgitt den 8. februar 2011

  - Microsofts sikkerhetsbulletin [MS11-003](http://go.microsoft.com/fwlink/?linkid=208304), Kumulativ sikkerhetsoppdatering for Internet Explorer, gir støtte til en sårbar komponent i Internet Explorer som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdateringer utgitt den 8. mars 2011

  - Microsofts sikkerhetsbulletin [MS11-015](http://go.microsoft.com/fwlink/?linkid=207841), Sikkerhetsproblem i Windows Media kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS11-016](http://go.microsoft.com/fwlink/?linkid=209774), Sikkerhetsproblem i Windows Groove kan tillate ekstern kjøring av kode, gir støtte til en sårbar komponent i Microsoft Office som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS11-017](http://go.microsoft.com/fwlink/?linkid=207892), Sikkerhetsproblem i Remote Desktop Client kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdateringer utgitt den 12. april 2011

  - Microsofts sikkerhetsbulletin [MS11-023](http://go.microsoft.com/fwlink/?linkid=210206), Sikkerhetsproblemer i Microsoft Office kan tillate ekstern kjøring av kode, gir støtte til en sårbar komponent i Microsoft Office som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS11-025](http://go.microsoft.com/fwlink/?linkid=209720), Sikkerhetsproblem i Microsoft Foundation Class (MFC) Library kan tillate ekstern kjøring av kode, gir støtte til en sårbar komponent i enkelte programmer som er bygget ved hjelp av Microsoft Foundation Class (MFC) Library som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdateringer utgitt den 12. juli 2011

  - Oppdateringen i [Microsoft Knowledge Base-artikkel 2533623](http://support.microsoft.com/kb/2533623) implementerer API-forbedringer (Application Programming Interface) i Windows for å hjelpe utviklere med å laste inn eksterne biblioteker på en riktig og sikker måte. Denne oppdateringen for Windows er tilgjengelig i kategorien for høyt prioriterte oppdateringer for kunder som ikke allerede har mottatt oppdateringen gjennom automatiske oppdateringer.
    
    Utviklere kan sørge for at programmene deres laster DLL-filer på riktig måte for å unngå angrep av typen "DLL preloading" og "binary planting" ved å følge veiledningen i [Microsoft Knowledge Base-artikkel 2533623](http://support.microsoft.com/kb/2533623) for å dra nytte av API-forbedringene i denne oppdateringen.

  - Microsofts sikkerhetsbulletin [MS11-055](http://go.microsoft.com/fwlink/?linkid=220276), Sikkerhetsproblem i Microsoft Visio kan tillate ekstern kjøring av kode, gir støtte til en sårbar komponent i Microsoft Office som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdatering utgitt den 9. august 2011

  - Microsofts sikkerhetsbulletin [MS11-059](http://go.microsoft.com/fwlink/?linkid=221539), Sikkerhetsproblem i Data Access Components kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdateringer utgitt den 13. september 2011

  - Microsofts sikkerhetsbulletin [MS11-071](http://go.microsoft.com/fwlink/?linkid=223632), Sikkerhetsproblem i Windows-komponenter kan tillate ekstern kjøring av kode, gir støtte til sårbare komponenter i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS11-073](http://go.microsoft.com/fwlink/?linkid=225103), Sikkerhetsproblemer i Microsoft Office kan tillate ekstern kjøring av kode, gir støtte til sårbare komponenter i Microsoft Office som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdateringer utgitt den 11. oktober 2011

  - Microsofts sikkerhetsbulletin [MS11-075](http://go.microsoft.com/fwlink/?linkid=221538), Sikkerhetsproblem i Microsoft Active Accessibility kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS11-076](http://go.microsoft.com/fwlink/?linkid=227073), Sikkerhetsproblem i Windows Media Center kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdatering utgitt 8. november 2011

  - Microsofts sikkerhetsbulletin [MS11-085](http://go.microsoft.com/fwlink/?linkid=229638), Sikkerhetsproblem i Windows Mail og Windows Meeting Space kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdateringer utgitt den 13. desember 2011

  - Microsofts sikkerhetsbulletin [MS11-099](http://go.microsoft.com/fwlink/?linkid=232505), Kumulativ sikkerhetsoppdatering for Internet Explorer, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS11-094](http://go.microsoft.com/fwlink/?linkid=232493), Sikkerhetsproblemer i Microsoft PowerPoint kan tillate ekstern kjøring av kode, gir støtte til en sårbar komponent i Microsoft Office som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdateringer utgitt den 14. februar 2012

  - Microsofts sikkerhetsbulletin [MS12-012](http://go.microsoft.com/fwlink/?linkid=239941), Sikkerhetsproblem i kontrollpanel for farger kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.
  - Microsofts sikkerhetsbulletin [MS12-014](http://go.microsoft.com/fwlink/?linkid=239945), Sikkerhetsproblem i Indeo-kodek kan tillate ekstern kjøring av kode, gir støtte til en sårbar komponent i Microsoft Windows som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdatering utgitt den 13. mars 2012

  - Microsofts sikkerhetsbulletin [MS12-022](http://go.microsoft.com/fwlink/?linkid=235361), Sikkerhetsproblem i Expression Design kan tillate ekstern kjøring av kode, gir støtte til en sårbar komponent i Microsoft Expression Design som er berørt av sikkerhetsproblemer av typen usikker bibliotekinnlasting som beskrives i denne veiledningen.

Oppdatering utgitt den 12. juni 2012

  - Microsofts sikkerhetsbulletin [MS12-039](http://go.microsoft.com/fwlink/?linkid=252488), Sikkerhetsproblemer i Lync kan tillate ekstern kjøring av kode, gir støtte til en sårbar komponent i Microsoft Office som er berørt av sikkerhetsproblemer av typen usikker bibliotekinnlasting som beskrives i denne veiledningen.

### Detaljer om veiledningen

#### Berørt og uberørt programvare

Microsoft undersøker om noen av deres egne programmer påvirkes av sikkerhetsproblemer med usikker bibliotekinnlasting og iverksetter nødvendige handlinger for å beskytte kundene sine.

## Vanlige spørsmål

**Hvor kan utviklere få retningslinjer om hvordan de unngår dette problemet?**  
Fra og med 14. juni 2011 implementerer oppdateringen i [Microsoft Knowledge Base-artikkel 2533623](http://support.microsoft.com/kb/2533623) API-forbedringer (Application Programming Interface) i Windows for å hjelpe utviklere med å laste inn eksterne biblioteker på en riktig og sikker måte. Utviklere bør følge veiledningen i [Microsoft Knowledge Base-artikkel 2533623](http://support.microsoft.com/kb/2533623) for å dra nytte av API-forbedringene i oppdateringen.

Microsoft har også publisert MSDN-artikkelen [Dynamic-Link Library Security](http://msdn.microsoft.com/en-us/library/ff919712\(vs.85\).aspx), som beskriver de ulike API-grensesnittene (Application Programming Interfaces) som er tilgjengelige på Windows, som tillater at utviklere kan laste inn eksterne biblioteker på en riktig og sikker måte.

Microsoft samarbeider med utviklere gjennom Microsofts program for sikkerhetsproblemforskning for å dele informasjon med dem om hvordan de kan forhindre dette sikkerhetsproblemet i sine produkter. Programvareleverandører og Internett-leverandører som har spørsmål om begrensningene som er tilgjengelige i Windows for dette sikkerhetsproblemet, kan ta kontakt med <msvr@microsoft.com> for å få ytterligere informasjon om begrensninger.

**Hva er omfanget av sikkerhetsproblemet?**  
Microsoft kjenner til undersøkelser som er publisert av en rekke sikkerhetsforskere som beskriver en ny ekstern angrepsvektor for denne kjente typen sikkerhetsproblem. Programmer blir berørt når banen til et eksternt bibliotek ikke er tilstrekkelig kvalifisert.

**Hva forårsaker denne trusselen?**  
Denne skaden kan forekomme når programmer ikke spesifiserer direkte den fullstendige kvalifiserte banen til et bibliotek de vil laste inn. Avhengig av hvordan programmet er utviklet, vil Windows, instruert av programmet, søke bestemte plasseringer i filsystemet for det nødvendige biblioteket og vil laste inn filen hvis den blir funnet.

Noen programmeringsgrensesnitt (API), for eksempel SearchPath, bruker en søkerekkefølge som er ment for programmer og ikke for programbibliotek. Programmer som bruker denne APIen, kan prøve å laste inn biblioteket fra gjeldende arbeidskatalog (CWD), som kan være kontrollert av en angriper. Andre APIer kan også føre til lignende virkemåter når de brukes på bestemte måter som beskrevet i MSDN-artikkelen [Dynamic-Link Library Security](http://msdn.microsoft.com/en-us/library/ff919712\(vs.85\).aspx).

Ved delte nettverksressurser som WebDAV eller SMB kan en angriper som kan skrive til denne plasseringen, laste opp et spesiallaget bibliotek. I dette scenarioet forsøker programmet å laste inn det spesiallagde biblioteket, som deretter kan kjøre vilkårlig kode på klientsystemet i sikkerhetskonteksten til den påloggede brukeren.

**Hva kan en angriper bruke sikkerhetsproblemet til?**  
En angriper som klarer å utnytte dette sikkerhetsproblemet, kan oppnå samme brukerrettigheter som en pålogget bruker. Hvis brukeren er logget på med administrative rettigheter, kan en angriper som klarte å utnytte dette sikkerhetsproblemet, ta kontroll over det berørte systemet. En angriper kan deretter installere programmer, vise, endre eller slette data, eller opprette nye kontoer med fullstendige brukerrettigheter.

I enkelte tilfeller kan en angriper som allerede har tilgang til en lokal mappe på systemet, utnytte et sikkerhetsproblem med DLL-forhåndsinnlasting i et lokalt program som kjører med utvidede rettigheter for å utvide sin tilgang til systemet.

**Hvordan kan en angriper utnytte dette sikkerhetsproblemet?**  
Dette sikkerhetsproblemet krever at angriperen overbeviser brukeren om å åpne en fil med et sårbart program fra en ekstern nettverksplassering. Når programmet laster inn et av sine påkrevde eller valgfrie biblioteker, kan det sårbare programmet forsøke å laste inn biblioteket fra den eksterne nettverksplasseringen. Hvis angriperen tilbyr et spesiallaget bibliotek på denne plasseringen, kan angriperen lykkes i å kjøre vilkårlig kode på brukerens maskin.

**Hva er de eksterne angrepsvektorene for dette sikkerhetsproblemet?**  
Dette sikkerhetsproblemet kan utnyttes over nettverksfilsystemer som for eksempel (men ikke begrenset til) WebDAV og SMB. En angriper kan tilby en fil til nedlasting over en hvilken som helst slik protokoll. Hvis programmet som brukes til å åpne denne filen, ikke laster inn eksterne bibliotek på en sikker måte, kan brukeren som åpner filen, bli utsatt overfor dette sikkerhetsproblemet.

**Er dette et sikkerhetsproblem som krever at Microsoft gir ut en sikkerhetsoppdatering?**  
Dette sikkerhetsproblemet kan kreve at tredjepartsleverandører utsteder en sikkerhetsoppdatering for de respektive berørte programmene. Som en del av denne sikkerhetsveiledningen utgir Microsoft et valgfritt løsningsverktøy som hjelper kunder med å håndtere risikoen ved den eksterne angrepsvektoren gjennom en innstilling for hvert program og en global konfigurasjon.

Microsoft undersøker også om noen av deres egne programmer påvirkes av sikkerhetsproblemer med DLL-forhåndsinnlasting og iverksetter nødvendige handlinger for å beskytte kundene sine.

**Hva er Dynamic Link Library (DLL)?**  
En DLL er et bibliotek som inneholder kode og data som kan brukes av mer enn ett program om gangen. I Windows-operativsystemer utfører for eksempel Comdlg32 DLL vanlige dialogboksrelaterte funksjoner. Derfor kan hvert program bruke funksjonaliteten i denne DLLen til å implementere en Åpne-dialogboks. Dette bidrar til å fremme gjenbruk av kode og effektiv minnebruk.

Ved å bruke en DLL kan et program moduliseres til separate komponenter. Et regnskapsprogram kan for eksempel selges i moduler. Hver modul kan lastes inn i hovedprogrammet ved kjøretid hvis den modulen er installert. Fordi modulene er separate, er innlastingstiden for programmet raskere, og en modul lastes bare inn når det er behov for den funksjonaliteten.

**Hva er Web-based Distributed Authoring and Versioning (WebDAV)?**  
Web-based Distributed Authoring and Versioning (WebDAV) utvider HTTP/1.1-protokollen for å tillate at klienter kan publisere, låse og administrere ressurser på Internett. WebDAV er integrert i IIS og gjør det mulig for klientene å gjøre følgende:

  - Manipulere ressurser i en WebDAV-publiseringsmappe på serveren. For eksempel kan brukere som er tilordnet de riktige rettighetene, kopiere og flytte på filer i en WebDAV-mappe.
  - Endre egenskaper som er tilordnet bestemte ressurser. For eksempel kan en bruker skrive til og hente egenskapsinformasjonen til en fil.
  - Låse og låse opp ressurser, slik at flere brukere kan lese en fil samtidig.
  - Søke etter innhold og egenskaper til filer i en WebDAV-mappe.

**Hva er protokollen for Microsoft-servermeldingsblokk (SMB)?**  
Protokollen for Microsoft-servermeldingsblokk (SMB) er en Microsoft-protokoll for fildeling i nettverk som brukes i Microsoft Windows. Hvis du vil ha mer informasjon om SMB, kan du se MSDN-artikkelen [Microsoft SMB Protocol and CIFS Protocol Overview](http://msdn.microsoft.com/en-us/library/aa365233\(vs.85\).aspx).

## Begrensende faktorer og forslag til tiltak

#### Begrensende faktorer

Begrensning viser til en innstilling, vanlig konfigurering eller generell god fremgangsmåte som finnes i standardtilstanden og kan redusere alvorlighetsgraden til utnyttelsen av dette sikkerhetsproblemet. Følgende begrensende faktorer kan være nyttige i din situasjon:

  - Dette problemet berører bare programmer som ikke laster inn eksterne biblioteker på en sikker måte. Microsoft har tidligere publisert retningslinjer for utviklere, som anbefaler alternative metoder for å laste inn biblioteker, og som er sikre mot disse angrepene.
  - For at et angrep skal lykkes, må brukeren besøke en ikke-klarert ekstern filsystemplassering eller delt WebDAV-ressurs og åpne et dokument fra denne plasseringen som deretter blir lastet inn av et sårbart program.
  - Fildelingsprotokollen SMB deaktiveres ofte i den ytre brannmuren.. Dette begrenser de mulige angrepsvektorene for dette sikkerhetsproblemet.

#### Midlertidige løsninger

Midlertidige løsninger viser til en innstilling eller konfigurasjonsendring som ikke løser det underliggende sikkerhetsproblemet, men som hjelper til med å blokkere kjente angrepsvektorer før en sikkerhetsoppdatering er tilgjengelig. Microsoft har testet følgende midlertidige løsninger og informerer i diskusjonen om en midlertidig løsning reduserer funksjonaliteten:

  - **Deaktivere innlasting av biblioteker fra WebDAV og eksterne delte nettverksressurser**
    
    **Obs\!** Se [Microsoft Knowledge Base-artikkel 2264107](http://support.microsoft.com/kb/2264107) for å distribuere et løsningsverktøy som tillater at kunder kan deaktivere innlasting av biblioteker fra delte eksterne nettverksressurser eller WebDAV-ressurser. Dette verktøyet kan konfigureres slik at usikker innlasting for hvert program eller for et globalt system forbys.
    
    Kunder som er informert av leverandøren sin om at et program er utsatt, kan bruke dette verktøyet til å bidra til å beskytte mot angrep som utnytter dette sikkerhetsproblemet.
    
    **Obs\!** Se [Microsoft Knowledge Base-artikkel 2264107](http://support.microsoft.com/kb/2264107) for å bruke den automatiske **Microsoft Fix it**-løsningen for å distribuere registernøkkelen for å blokkere innlasting av biblioteker for SMB og delte WebDAV-ressurser. Vær oppmerksom på at denne Fix it-løsningen krever at du først installerer løsningsverktøyet som også beskrives i [Microsoft Knowledge Base-artikkel 2264107](http://support.microsoft.com/kb/2264107). Denne Fix it-løsningen distribuerer bare registernøkkelen og trenger løsningsverktøyet for å være effektivt. Vi anbefaler at administratorer leser KB-artikkelen nøye før distribuering av denne Fix it-løsningen.

  - **Deaktivere** **WebClient** **-tjenesten**
    
    Deaktivering av WebClient-tjenesten beskytter berørte systemer mot angrep som utnytter dette sikkerhetsproblemet, ved å blokkere den vanligste vektoren for eksterne angrep gjennom WebDAV-klienttjenesten (Web Distributed Authoring and Versioning). Når denne midlertidige løsningen er tatt i bruk, vil det fortsatt være mulig for eksterne angripere som utnytter dette problemet, å forårsake at systemet kjører programmer som ligger på brukerens datamaskin eller på det lokale nettverket (LAN), men brukere vil få spørsmål om bekreftelse før vilkårlige programmer åpnes fra Internett.
    
    Følg denne fremgangsmåten for å deaktivere WebClient-tjenesten:
    
    1.  Klikk **Start**, klikk **Kjør**, skriv inn **Services.msc**, og klikk deretter **OK**.
    2.  Høyreklikk **WebClient-tjenesten**, og velg **Egenskaper**.
    3.  Endre oppstartstypen til **Deaktivert**. Hvis tjenesten kjører, klikker du **Stopp**.
    4.  Klikk **OK**, og avslutt administrasjonsprogrammet.
    
    **Hva løsningen kan føre til.** Når WebClient-tjenesten er deaktivert, sendes ikke WebDAV-forespørsler (Web Distributed Authoring and Versioning). I tillegg vil ikke de tjenestene som eksplisitt er avhengig av webklienttjenesten, starte, og en feilmelding vises i systemloggen. Delte WebDAV-ressurser vil for eksempel være utilgjengelige fra klientdatamaskinen.
    
    **Slik angrer du den midlertidige løsningen.**
    
    Følg denne fremgangsmåten for å aktivere WebClient-tjenesten på nytt:
    
    1.  Klikk **Start**, klikk **Kjør**, skriv inn **Services.msc**, og klikk deretter **OK**.
    2.  Høyreklikk **WebClient-tjenesten**, og velg **Egenskaper**.
    3.  Endre oppstartstypen til **Automatisk**. Hvis tjenesten ikke kjører, klikker du **Start**.
    4.  Klikk **OK**, og avslutt administrasjonsprogrammet.

  - **Blokker TCP-portene 139 og 445 i brannmuren**
    
    Disse portene brukes til å starte en tilkobling til den berørte protokollen. Hvis du blokkerer TCP-port 139 og 445 med brannmuren, bidrar du til å beskytte systemer bak brannmuren mot forsøk på å utnytte dette sikkerhetsproblemet. Microsoft anbefaler å blokkere all uoppfordret inngående kommunikasjon fra Internett for å hindre angrep som kan bruke andre porter. Hvis du vil ha mer informasjon om porter, kan du se TechNet-artikkelen [TCP and UDP Port Assignments](http://go.microsoft.com/fwlink/?linkid=21312).
    
    **Hva løsningen kan føre til.** Flere Windows-tjenester bruker de berørte portene. Blokkering av tilkobling til portene kan føre til at flere programmer eller tjenester ikke virker. Noen av programmene eller tjenestene som kan bli berørt, er oppført nedenfor:
    
      - Programmer som bruker SMB (CIFS)
      - Programmer som bruker mailslot eller navngitte kanaler (RPC over SMB)
      - Server (deling av filer og skriver)
      - Gruppepolicy
      - Nettverkspålogging
      - Distributed File System (DFS)
      - Lisenstjenesten for Terminal Server
      - Print Spooler
      - Computer Browser
      - Remote Procedure Call Locator
      - Fakstjeneste
      - Indekseringstjeneste
      - Ytelseslogger og -varsler
      - Systems Management Server
      - License Logging Service
    
    **Slik angrer du den midlertidige løsningen.** Fjern blokkering av TCP-portene 139 og 445 i brannmuren. Hvis du vil ha mer informasjon om porter, kan du se siden for [TCP-og UDP-porttildelinger](http://go.microsoft.com/fwlink/?linkid=21312).

## Flere forslag til tiltak

  - **Installere oppdateringer fra tredjepartsleverandører som omhandler usikker bibliotekinnlasting**
    
    Det kan hende at tredjepartsleverandører utgir oppdateringer som omhandler usikker bibliotekinnlasting i sine produkter. Microsoft anbefaler at kunder kontakter leverandøren sin hvis de har spørsmål om et bestemt program er berørt av dette sikkerhetsproblemet eller ikke, og ser etter sikkerhetsoppdateringer som utgis av disse leverandørene.

  - **Beskytte datamaskinen**
    
    Vi oppfordrer kunder til å følge våre råd om beskyttelse av datamaskinen og aktivere en brannmur, laste ned programvareoppdateringer og installere antivirusprogramvare. Kunder kan lese mer om dette på webområdet for [beskyttelse av datamaskinen](http://www.microsoft.com/protect/computer/default.mspx).
    
    Hvis du vil ha mer informasjon om sikkerhet på Internett, kan du se [Microsofts sikkerhetssentral](http://www.microsoft.com/security/default.mspx).

  - **Hold Windows oppdatert**
    
    Alle Windows-brukere bør bruke de nyeste Microsoft-sikkerhetsoppdateringene for å bidra til at datamaskinene har høyest mulig beskyttelse. Hvis du ikke er sikker på om programvaren er oppdatert, går du til webområdet [Windows Update](http://windowsupdate.microsoft.com/), søker etter tilgjengelige oppdateringer for datamaskinen og installerer alle høyt prioriterte oppdateringer som du får tilbud om. Hvis du har aktivert Automatiske oppdateringer, leveres oppdateringene til deg når de utgis, men du må påse at du installerer dem.

### Annen informasjon

#### Microsoft Active Protections Program (MAPP)

For å forbedre sikkerheten for kundene gir Microsoft store leverandører av sikkerhetsprogramvare informasjon om sikkerhetsproblemer før hver månedlige utgivelse av sikkerhetsoppdateringer. Leverandører av sikkerhetsprogramvare kan deretter bruke denne informasjonen om sikkerhetsproblemer til å oppdatere beskyttelsen til kundene via sikkerhetsprogramvaren eller -enhetene deres, som antivirusprogrammer, nettverksbaserte systemer for oppdaging av inntrengere eller vertsbaserte systemer for forhindring av inntrengere. Hvis du vil finne ut om det finnes aktiv beskyttelse tilgjengelig fra leverandører av sikkerhetsprogramvare, kan du gå til webområdene for aktiv beskyttelse fra programpartnerne som er oppført i artikkelen om [MAPP-programpartnere (Microsoft Active Protections Program)](http://www.microsoft.com/security/msrc/mapp/partners.mspx).

#### Tilbakemelding

  - Du kan gi tilbakemelding ved å fylle ut skjemaet for Microsoft Hjelp og støtte, [Customer Service Contact Us](https://support.microsoft.com/common/survey.aspx?scid=sw;en;1257&showpage=1&ws=technet&sd=tech).

#### Kundestøtte

  - Kunder i USA og Canada kan få kundestøtte hos [Security Support](http://go.microsoft.com/fwlink/?linkid=21131). Du finner mer informasjon om tilgjengelige alternativer for støtte ved å gå til [Microsoft Hjelp og støtte](http://support.microsoft.com/).
  - Internasjonale kunder kan få kundestøtte fra de lokale representasjonskontorene for Microsoft. Hvis du vil ha mer informasjon om hvordan du kontakter Microsoft angående internasjonale kundestøtteproblemer, går du til [Internasjonal støtte](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) gir ytterligere informasjon om sikkerhet for Microsoft-produkter.

#### Ansvarsfraskrivelse

Informasjonen i denne veiledningen tilbys som den er, uten noen form for garanti. Microsoft fraskriver seg ethvert ansvar, enten direkte eller indirekte, herunder garantier om salgbarhet og anvendelighet for særskilte formål. Microsoft Corporation eller dets leverandører skal ikke under noen omstendigheter holdes ansvarlig for noen skader eller tap herunder direkte, indirekte eller tilfeldige skader eller tap, konsekvenstap, tap av inntekter eller spesielle skader, også i tilfeller der Microsoft Corporation eller dets leverandører er underrettet om muligheten for slike skader eller tap. Ettersom enkelte land ikke tillater fraskrivelse eller begrensning av ansvar for følgeskade eller tilfeldig skade, kan det hende at ovennevnte begrensning ikke gjelder.

#### Revisjoner

  - V1.0 (23. august 2010): Veiledning publisert.
  - V1.1 (31. august 2010): Lagt til en kobling til Microsoft Knowledge Base-artikkel 2264107 for å tilby en automatisk **Microsoft Fix it**-løsning for den midlertidige løsningen Deaktivere innlasting av biblioteker fra WebDAV og eksterne delte nettverksressurser.
  - V2.0 (9. november 2010): Lagt til Microsofts sikkerhetsbulletin MS10-087, Sikkerhetsproblemer i Microsoft Office kan tillate ekstern kjøring av kode, i delen om **oppdateringer som er relatert til usikker bibliotekinnlasting**.
  - V3.0 (14. desember 2010): Lagt til følgende sikkerhetsbulletin fra Microsoft i delen om **oppdateringer som er relatert til usikker bibliotekinnlasting**: MS10-093, Sikkerhetsproblem i Windows Movie Maker kan tillate ekstern kjøring av kode, MS10-094, Sikkerhetsproblem i Windows Media Encoder kan tillate ekstern kjøring av kode, MS10-095, Sikkerhetsproblem i Microsoft Windows kan tillate ekstern kjøring av kode, MS10-096, Sikkerhetsproblem i Windows-adresseboken kan tillate ekstern kjøring av kode og MS10-097, Sikkerhetsproblem med usikker bibliotekinnlasting i veiviseren for registrering av Internett-tilkobling kan tillate ekstern kjøring av kode.
  - V4.0 (11. januar 2011): Lagt til Microsofts sikkerhetsbulletin MS11-001, Sikkerhetsproblem i Windows Backup Manager kan tillate ekstern kjøring av kode, i delen om **oppdateringer som er relatert til usikker bibliotekinnlasting**.
  - V5.0 (8. februar 2011): Lagt til Microsofts sikkerhetsbulletin MS11-003, Kumulativ sikkerhetsoppdatering for Internet Explorer, i delen om **oppdateringer som er relatert til usikker bibliotekinnlasting**.
  - V6.0 (8. mars 2011): Lagt til følgende sikkerhetsbulletin fra Microsoft i delen om **oppdateringer som er relatert til usikker bibliotekinnlasting**: MS11-015, Sikkerhetsproblemer i Windows Media kan tillate ekstern kjøring av kode, MS11-016, Sikkerhetsproblem i Microsoft Groove kan tillate ekstern kjøring av kode og MS11-017, Sikkerhetsproblem i Remote Desktop Client kan tillate ekstern kjøring av kode.
  - V7.0 (12. april 2011): Lagt til følgende sikkerhetsbulletin fra Microsoft i delen om **oppdateringer som er relatert til usikker bibliotekinnlasting**: MS11-023, Sikkerhetsproblemer i Microsoft Office kan tillate ekstern kjøring av kode, og MS11-025, Sikkerhetsproblem i Microsoft Foundation Class (MFC) Library kan tillate ekstern kjøring av kode.
  - V8.0 (12. juli 2011): Lagt til oppdateringen i Microsoft Knowledge Base-artikkel 2533623 og oppdateringen i Microsofts sikkerhetsbulletin MS11-055, Sikkerhetsproblem i Microsoft Visio kan tillate ekstern kjøring av kode, i delen **Oppdateringer vedrørende usikker bibliotekinnlasting**. Oppdateringen i Microsoft Knowledge Base-artikkel 2533623 implementerer API-forbedringer (Application Programming Interface) i Windows for å hjelpe utviklere med å laste inn eksterne biblioteker på en riktig og sikker måte.
  - V9.0 (9. august 2011): Lagt til Microsofts sikkerhetsbulletin MS11-059, Sikkerhetsproblem i Data Access Components kan tillate ekstern kjøring av kode, i delen **Oppdateringer vedrørende usikker bibliotekinnlasting**.
  - V10.0 (13. september 2011): Lagt til følgende sikkerhetsbulletin fra Microsoft i delen om **oppdateringer som er relatert til usikker bibliotekinnlasting**: MS11-071, Sikkerhetsproblem i Windows-komponenter kan tillate ekstern kjøring av kode og MS11-073, Sikkerhetsproblemer i Microsoft Office kan tillate ekstern kjøring av kode.
  - V11.0 (11. oktober 2011): Lagt til følgende sikkerhetsbulletin fra Microsoft i delen om **oppdateringer som er relatert til usikker bibliotekinnlasting**: MS11-075, Sikkerhetsproblem i Microsoft Active Accessibility kan tillate ekstern kjøring av kode og MS11-076, Sikkerhetsproblem i Windows Media Center som kan føre til ekstern kjøring av kode.
  - V12.0 (8. november 2011): Lagt til følgende sikkerhetsbulletin fra Microsoft i delen om **oppdateringer som er relatert til usikker bibliotekinnlasting**: MS11-085, Sikkerhetsproblem i Windows Mail og Windows Meeting Space kan tillate ekstern kjøring av kode.
  - V13.0 (13. desember 2011): Lagt til følgende sikkerhetsbulletin fra Microsoft i delen om **oppdateringer som er relatert til usikker bibliotekinnlasting**: MS11-099, Kumulativ sikkerhetsoppdatering for Internet Explorer og MS11-094, Sikkerhetsproblemer i Microsoft PowerPoint kan tillate ekstern kjøring av kode.
  - V14.0 (14. februar 2012): Lagt til følgende sikkerhetsbulletin fra Microsoft i delen om **oppdateringer som er relatert til usikker bibliotekinnlasting**: MS12-012, Sikkerhetsproblem i kontrollpanel for farger kan tillate ekstern kjøring av kode, og MS12-014, Sikkerhetsproblem i Indeo-kodek kan tillate ekstern kjøring av kode.
  - V15.0 (13. mars 2012): Lagt til følgende sikkerhetsbulletin fra Microsoft i delen om **oppdateringer som er relatert til usikker bibliotekinnlasting**: MS12-022, Sikkerhetsproblem i Expression Design kan tillate ekstern kjøring av kode.
  - V16.0 (12. juni 2012): Lagt til følgende sikkerhetsbulletin fra Microsoft i delen om **oppdateringer som er relatert til usikker bibliotekinnlasting**: MS12-039, Sikkerhetsproblemer i Lync kan tillate ekstern kjøring av kode.

*Built at 2014-04-18T01:50:00Z-07:00*

