---
title: Microsofts sikkerhetsveiledning 2264072
TOCTitle: "2264072"
ms:assetid: "2264072"
ms:mtpsurl: https://technet.microsoft.com/nb-NO/library/2264072(v=Security.10)
ms:contentKeyID: 61230772
ms.date: 04/18/2014
mtps_version: v=Security.10
ms.translationtype: HT
---

# Microsofts sikkerhetsveiledning 2264072

## Rettighetsutvidelse ved hjelp av omgåing av Windows-tjenesteisolering

Publisert: 10. august 2010

**Versjon:** 1.0

### Generell informasjon

#### Kortfattet sammendrag

Microsoft er klar over muligheten for angrep som utnytter funksjonen for Windows-tjenesteisolering til å oppnå rettighetsutvidelse. Denne veiledningen omhandler mulige angrepsscenarioer og gir forslag til tiltak som kan bidra til å beskytte mot dette problemet. Denne veiledningen inneholder også en ikke-sikkerhetsrelatert oppdatering for en av de mulige angrepsscenarioene gjennom Windows TAPI-grensesnitt (Telephony Application Programming Interfaces).

Dette problemet berører scenarioer der ikke-klarert kode kjøres i en prosess som eies av NetworkService-kontoen. I disse scenarioene er det mulig for en angriper å utvide fra å kjøre prosesser som NetworkService-kontoen til å kjøre prosesser som LocalSystem-kontoen på en målserver. En angriper som lykkes i å utvide til å kjøre prosesser som LocalSystem-kontoen, kan kjøre vilkårlig kode og få full kontroll over et berørt system. En angriper kan deretter installere programmer, vise, endre eller slette data, eller opprette nye kontoer med fullstendige brukerrettigheter.

Selv om ikke-klarert kode i de fleste situasjoner ikke kjører under NetworkService-identiteten, har følgende scenarioer blitt identifisert som mulige unntak:

  - Systemer som kjører Internet Information Services (IIS) i en ikke-standard konfigurasjon, er mer utsatt, særlig hvis IIS kjører på Windows Server 2003 og Windows Server 2008, siden standard arbeidsprosess-ID (Worker Process Identity – WPI) på disse systemene er NetworkService.
  - Systemer som kjører SQL Server der brukerne har administrative rettigheter for SQL Server, er ekstra utsatt.
  - Systemer som kjører Windows TAPI (Telephony Application Programming Interfaces), er ekstra utsatt.

Hvis du vil ha mer detaljert informasjon om scenarioene ovenfor, kan du se delen **Vanlige spørsmål**. For TAPI-scenarioet tilbyr Microsoft en ikke-sikkerhetsrelatert oppdatering. Hvis du vil ha mer informasjon om den ikke-sikkerhetsrelaterte oppdateringen, kan du se delen **Vanlige spørsmål spesielt om sikkerhetsproblemet med Windows TAPI-grensesnitt (Telephony Application Programming Interfaces) – CVE-2010-1886**.

I tillegg arbeider vi aktivt med partnere i [Microsoft Active Protections Program](http://www.microsoft.com/security/msrc/mapp/overview.mspx) (MAPP) for å gi informasjon som de kan bruke til å levere mer omfattende beskyttelse til kundene.

### Detaljer om veiledningen

#### Referanser til sikkerhetsproblemet

Hvis du vil ha mer informasjon om dette sikkerhetsproblemet, kan du se følgende referanser:

<table>
<thead>
<tr class="header">
<th>Referanser</th>
<th>Identifisering</th>
</tr>
</thead>
<tbody>
<tr class="odd">
<td><strong>CVE-referanse</strong></td>
<td><a href="http://www.cve.mitre.org/cgi-bin/cvename.cgi?name=cve-2010-1886">CVE-2010-1886</a></td>
</tr>
<tr class="even">
<td><strong>Microsoft Knowledge Base-artikkel</strong></td>
<td><a href="http://support.microsoft.com/kb/2264072">2264072</a></td>
</tr>
<tr class="odd">
<td><strong>Microsoft Knowledge Base-artikkel for TAPI – ikke-sikkerhetsrelatert oppdatering</strong></td>
<td><a href="http://support.microsoft.com/kb/982316">982316</a></td>
</tr>
</tbody>
</table>


#### Berørt og uberørt programvare

Denne veiledningen gjelder følgende programvare.

<table>
<tbody>
<tr class="odd">
<td>Berørt programvare</td>
</tr>
<tr class="even">
<td>Windows XP Service Pack 3</td>
</tr>
<tr class="odd">
<td>Windows XP Professional x64 Edition Service Pack 2</td>
</tr>
<tr class="even">
<td>Windows Server 2003 Service Pack 2</td>
</tr>
<tr class="odd">
<td>Windows Server 2003 x64 Edition Service Pack 2</td>
</tr>
<tr class="even">
<td>Windows Server 2003 SP2 for Itanium-based Systems</td>
</tr>
<tr class="odd">
<td>Windows Vista Service Pack 1 og Windows Vista Service Pack 2</td>
</tr>
<tr class="even">
<td>Windows Vista x64 Edition Service Pack 1 og Windows Vista x64 Edition Service Pack 2</td>
</tr>
<tr class="odd">
<td>Windows Server 2008 for 32-biters Systems Service Pack 2</td>
</tr>
<tr class="even">
<td>Windows Server 2008 for x64-basert Systems Service Pack 2</td>
</tr>
<tr class="odd">
<td>Windows Server 2008 for Itanium-based Systems Service Pack 2</td>
</tr>
<tr class="even">
<td>Windows 7 for 32-biters systemer</td>
</tr>
<tr class="odd">
<td>Windows 7 for x64-baserte systemer</td>
</tr>
<tr class="even">
<td>Windows Server 2008 R2 for x64-baserte systemer</td>
</tr>
<tr class="odd">
<td>Windows Server 2008 R2 for Itanium-based Systems</td>
</tr>
</tbody>
</table>


## Vanlige spørsmål

**Hva behandles i veiledningen?**    
Sikkerhetsveiledningen omhandler muligheten for angrep som utnytter funksjonen for Windows-tjenesteisolering ved å bidra til å klargjøre om riktig bruk av og begrensningene til funksjonen for Windows-tjenesteisolering, og ved å tilby midlertidige løsninger.

Denne sikkerhetsveiledningen varsler også om en frivillig, ikke-sikkerhetsrelatert oppdatering som kan lastes ned fra [Microsoft Download Center](http://go.microsoft.com/fwlink/?linkid=21129), for å løse en angrepsvektor via Windows TAPI-grensesnitt (Telephony Application Programming Interfaces).

**Er dette et sikkerhetsproblem som krever at Microsoft gir ut en sikkerhetsoppdatering?**    
Nei. Funksjonen for Windows-tjenesteisolering er en valgfri konfigurasjon som enkelte kunder kan velge å distribuere. Denne funksjonen er ikke relevant for alle kunder. Windows-tjenesteisolering er en dybdeforsvarsfunksjon og ikke en faktisk sikkerhetsgrense, og må ikke oppfattes som dette.

**Hva er funksjonen for Windows-tjenesteisolering?**    
Funksjonen for Windows-tjenesteisolering løser ikke et sikkerhetsproblem, men den er en dybdeforsvarsfunksjon som kan være nyttig for enkelte kunder. For eksempel muliggjør tjenesteisolering tilgang til bestemte objekter, uten at det er nødvendig å kjøre en konto med høye tillatelser eller svekke sikkerhetsbeskyttelsen til objektet. Ved å bruke en tilgangskontrolloppføring som inneholder en tjeneste-SID, kan en SQL Server-tjeneste begrense tilgangen til ressursen. Du finner mer informasjon om denne funksjonen og riktig konfigurering av den i [Microsoft Knowledge Base-artikkel 2264072](http://support.microsoft.com/kb/2264072).

**Hva er rettigheten "Representer klient etter godkjenning"?**    
Hvis denne rettigheten tilordnes til en bruker, kan programmer kjøre på vegne av den brukeren for å representere en klient. Ved å kreve denne brukerrettigheten for denne typen representasjon forhindrer du at en uautorisert bruker kan overbevise en klient om å koble til (for eksempel via eksterne prosedyrekall eller navngitte kanaler) en tjeneste som de har opprettet, og deretter representere den klienten, noe som kan utvide rettighetene til den uautoriserte brukeren til administrativt nivå eller systemnivå.

**Hva er NetworkService-kontoen?**    
NetworkService-kontoen er en forhåndsdefinert lokal konto som brukes av tjenestekontrollbehandlingen. Den har spesielle tillatelser på den lokale datamaskinen og fungerer som datamaskinen i nettverket. En tjeneste som kjører i konteksten til NetworkService-kontoen, presenterer datamaskinens legitimasjon til eksterne servere. Hvis du vil ha mer informasjon, kan du se MSDN-artikkelen NetworkService Account.

**Hvordan berøres IIS av dette sikkerhetsproblemet?**    
Systemer som kjører brukerangitt kode i Internet Information Services (IIS), kan være berørt. ISAPI-filtre, ISAPI-utvidelser og ASP.NET-kode som kjører med fullstendig klarering, kan for eksempel være berørt av dette sikkerhetsproblemet.

IIS-servere har redusert risiko for slike angrep som beskrives i denne veiledningen, i følgende scenarioer:

  - Standardinstallasjoner av IIS 5.1, IIS 6.0 og IIS 7.0 blokkerer angrepsvektoren mot anonyme brukere fordi anonyme opplastinger ikke tillates i standardkonfigurasjonen.
  - Alle kjente angrepsvektorer gjennom IIS blokkeres der ASP.NET er konfigurert for å kjøre med et klareringsnivå som er lavere enn fullstendig klarering.

For å lykkes på en webserver må en angriper først legge til spesiallaget webinnhold på et IIS-webområde. En angriper kan deretter bruke tilgang til dette spesiallagede webinnholdet til å utvide til å kjøre prosesser som LocalSystem.

Vanligvis har ikke ikke-klarerte brukere tillatelse til å legge til webinnhold på et IIS-webområde. Enkelte webverter er imidlertid mer utsatt for angrep fordi de eksplisitt tilbyr vertskap for tredjeparts webinnhold.

IIS på Windows Server 2003 og Windows Server 2008 kan være mer utsatt for dette problemet siden standard arbeidsprosessidentitet er NetworkService.

**Hvordan kan en angriper utnytte problemet på en IIS-server?**    
En angriper kan laste opp en spesiallaget webside til et webområde og bruke tilgangen til denne siden for å kunne kjøre prosesser som LocalSystem. Dette kan også omfatte opplasting av spesiallaget innhold til webområder som godtar eller er vert for brukerangitt innhold eller annonser. Det kan også være mulig å vise spesiallaget webinnhold ved å bruke bannerannonser, eller ved å bruke andre metoder for å levere webinnhold på berørte systemer.

**Hvordan berøres SQL Server av dette sikkerhetsproblemet?**    
Systemer som kjører SQL Server, kan bli berørt hvis en bruker får administrative rettigheter for SQL Server (som lar brukeren laste inn og kjøre kode). En bruker med administrative rettigheter for SQL Server kan kjøre spesiallaget kode som brukes i angrepet. Disse rettighetene gis imidlertid ikke som standard.

**Hvordan kan en angriper utnytte problemet på en SQL-server?**    
En bruker med administrative rettigheter for SQL Server kan kjøre spesiallaget kode som brukes i angrepet på den berørte SQL-serveren.

**Hvordan berøres TAPI av dette sikkerhetsproblemet?**    
Hvis du vil ha informasjon om hvordan Windows TAPI-grensesnitt (Telephony Application Programming Interfaces) berøres av dette sikkerhetsproblemet, kan du se neste del, **Vanlige spørsmål spesielt om sikkerhetsproblemet med Windows TAPI-grensesnitt (Telephony Application Programming Interfaces) – CVE-2010-1886**.

**Hva kan en angriper bruke problemet til?**    
En angriper som klarer å utnytte dette problemet, kan kjøre spesiallaget kode i konteksten til LocalSystem-kontoen. En angriper kan deretter installere programmer, vise, endre eller slette data, eller opprette nye kontoer med fullstendige LocalSystem-rettigheter.

**Hvilke systemer er hovedsakelig i faresonen på grunn av dette sikkerhetsproblemet?**    
Alle systemer som kjører programvare som er oppført i **Oversikt**-delen, er utsatt, men Windows XP Professional Service Pack 3 og alle støttede versjoner av Windows Server 2003 og Windows Server 2008 som kjører IIS, har økt risiko.

I tillegg har IIS-webservere som tillater at brukere kan laste opp kode, økt risiko. Dette kan inkludere webverter eller lignende miljøer.

SQL Server-systemer er utsatt hvis ikke-klarerte brukere får kontotilgang med rettigheter.

**Jeg bruker en eldre versjon av programvaren som omtales i denne sikkerhetsveiledningen. Hva bør jeg gjøre?**    
Den berørte programvaren som er oppført i denne veiledningen, er testet for å undersøke hvilke versjoner som berøres. Andre versjoner har nådd slutten av kundestøttesyklusen. Hvis du ønsker mer informasjon om produktlivssyklusen, går du til webområdet for [Microsoft Support Lifecycle](http://go.microsoft.com/fwlink/?linkid=21742).

Kunder som har eldre utgaver av programvaren, bør oppdatere dem til utgaver som støttes, for å forhindre at de berøres av fremtidige sikkerhetsproblemer. Hvis du ønsker mer informasjon om kundestøttesyklusen for programvareversjonen du bruker, kan du se artikkelen om å [velge et produkt for informasjon om produktlivssyklusen](http://go.microsoft.com/fwlink/?linkid=169555). Hvis du ønsker mer informasjon om oppdateringspakker for disse programvareversjonene, kan du se [Lifecycle Supported Service Packs](http://go.microsoft.com/fwlink/?linkid=89213).

Kunder som trenger tilpasset støtte for eldre programvare, må kontakte kontaktpersonen i Microsoft, en Technical Account Manager eller Microsoft-partnerrepresentanten for alternativer for tilpasset støtte. Kunder uten en kontrakt av typen Alliance, Premier eller Authorized kan kontakte sitt lokale Microsoft-salgskontor. Hvis du ønsker kontaktinformasjon, går du til webområdet [Microsoft Worldwide Information](http://go.microsoft.com/fwlink/?linkid=33329), velger land i listen Contact Information og klikker deretter **Go** for å vise en liste over telefonnumre. Når du ringer, ber du om å få snakke med den lokale salgsansvarlige for Premier Support. Hvis du ønsker mer informasjon, kan du se de vanligst stilte spørsmålene om retningslinjer på [Microsoft Support Lifecycle](http://go.microsoft.com/fwlink/?linkid=169557).

## Vanlige spørsmål spesielt om sikkerhetsproblemet med Windows TAPI-grensesnitt (Telephony Application Programming Interfaces) – CVE-2010-1886

**Hvor finner jeg den ikke-sikkerhetsrelaterte oppdateringen for dette sikkerhetsproblemet?**    
Oppdateringen kan bare lastes ned fra [Microsoft Download Center](http://go.microsoft.com/fwlink/?linkid=21129). Hvis du vil ha mer informasjon om oppdateringen, inkludert nedlastingskoblinger og endringene i virkemåten, kan du se [Microsoft Knowledge Base-artikkel 982316](http://support.microsoft.com/kb/982316).

**Hva er Windows TAPI-grensesnitt (Telephony Application Programming Interface)?**    
TAPI-serveren (TAPISRV) er det sentrale lageret for telefonidata på en brukers datamaskin. Denne tjenesten behandler og sporer lokale og eksterne telefoniressurser, programmer som er registrert for å håndtere forespørsler om assistert telefoni, og ventende asynkrone funksjoner, og den sørger også for et konsekvent grensesnitt med telefonileverandører. Hvis du vil ha mer informasjon og et diagram som illustrerer forholdet mellom TAPI-serveren og andre komponenter, og en oversikt over rollene deres, kan du se artikkelen [Microsoft Telephony Programming Model](http://msdn.microsoft.com/en-us/library/ms733435\(v=vs.85\).aspx).

**Hva forårsaker denne risikoen?**    
Sikkerhetsproblemet oppstår på grunn av Windows TAPI-transaksjonsverktøy (Telephony Application Programming Interfaces) som tillater at NetworkService-tokenet kan hentes og brukes når det utføres et RPC-kall.

**Er dette et sikkerhetsproblem som krever at Microsoft gir ut en sikkerhetsoppdatering?**    
Nei. Denne oppdateringen implementerer en dybdeforsvarsendring som noen kunder kan velge å distribuere. Kunder som ikke kjører IIS eller SQL, eller som har implementert løsningen som er oppført nedenfor, bør evaluere denne dybdeforsvarsoppdateringen før de installerer den.

**Dette er en sikkerhetsveiledning om en ikke-sikkerhetsrelatert oppdatering. Er ikke det en selvmotsigelse?**    
Sikkerhetsveiledninger løser sikkerhetsendringer som kanskje ikke krever en sikkerhetsbulletin, men som likevel kan påvirke kundens totale sikkerhet. Sikkerhetsveiledninger er en måte for Microsoft å formidle sikkerhetsrelatert informasjon til kunder på om problemer som kanskje ikke klassifiseres som sikkerhetsproblemer og trenger en sikkerhetsbulletin, eller om problemer som det ikke er publisert en sikkerhetsbulletin for. I dette tilfellet formidler vi at det finnes en oppdatering som berører muligheten til å utføre påfølgende oppdateringer, inkludert sikkerhetsoppdateringer. Derfor løser ikke denne veiledningen et spesielt sikkerhetsproblem, men den omhandler den totale sikkerheten.

**Hvorfor utgir Microsoft en oppdatering for denne komponenten?**    
Selv om dette ikke er et sikkerhetsproblem som krever at det utgis en sikkerhetsoppdatering, kan en angriper utvide rettighetsnivået fra NetworkService til LocalSystem ved hjelp av TAPI-tjenesten, som kjører som system. En angriper må allerede kjøre med utvidede rettigheter for å utnytte dette problemet. Denne tjenesteisoleringen ble implementert bare som et dybdeforsvarstiltak og utgjør ikke en sikkerhetsgrense.

**Hvilke systemer er hovedsakelig i faresonen på grunn av dette sikkerhetsproblemet?**    
Det er hovedsakelig systemer som kjører Windows TAPI-grensesnitt (Telephony Application Programming Interfaces), som er i faresonen. Dette kan inkludere alle systemer som kjører programvare som er oppført i delen **Oversikt**. I tillegg er Windows XP Professional Service Pack 3 og alle støttede versjoner av Windows Server 2003 og Windows Server 2008 som kjører IIS, IIS-webservere som tillater at brukere laster opp kode, og SQL Server-systemer der ikke-klarerte brukere får kontotilgang med rettigheter, ekstra utsatt. Dette kan inkludere webverter eller lignende miljøer.

**Hva kan en angriper bruke sikkerhetsproblemet til?**    
En angriper som lykkes i å utnytte dette sikkerhetsproblemet, kan kjøre spesiallaget kode med rettigheter på systemnivå. En angriper kan deretter installere programmer, vise, endre eller slette data, eller opprette nye kontoer med fullstendige brukerrettigheter. En angriper må allerede ha tillatelse til å kjøre kode som NetworkService for å kunne utnytte dette sikkerhetsproblemet.

## Begrensende faktorer og forslag til tiltak

#### Begrensende faktorer

Begrensning viser til en innstilling, vanlig konfigurering eller generell god fremgangsmåte som finnes i standardtilstanden og kan redusere alvorlighetsgraden til utnyttelsen av et sikkerhetsproblem. Følgende begrensende faktorer kan være nyttige i din situasjon:

  - Angriperen må kunne kjøre kode som NetworkService-kontoen på målsystemet for å kunne utnytte dette sikkerhetsproblemet.
  - IIS-servere som bruker standardinnstillingene, berøres ikke av dette sikkerhetsproblemet.

#### Løsninger

Midlertidige løsninger viser til en innstilling eller konfigurasjonsendring som ikke løser det underliggende sikkerhetsproblemet, men som hjelper til med å blokkere kjente angrepsvektorer før en sikkerhetsoppdatering er tilgjengelig. Microsoft har testet følgende midlertidige løsninger og informerer i diskusjonen om en midlertidig løsning reduserer funksjonaliteten:

  - **Konfigurere WPI for applikasjonsutvalg i IIS**
    
    Utfør følgende trinn for IIS 6.0:
    
    1.  I IIS Manager utvider du den lokale datamaskinen, utvider **Applikasjonsutvalg**, høyreklikker applikasjonsutvalget og velger **Egenskaper**.
    2.  Klikk kategorien **Identitet**, og klikk **Konfigurerbar**. I tekstboksene **Brukernavn** og **Passord** skriver du inn brukernavnet og passordet til kontoen som du vil at arbeidsprosessen skal foregå for.
    3.  Legg til den valgte brukerkontoen i utvalget IIS\_WPG.
    
    Utfør følgende trinn for IIS 7.0 og nyere:
    
    1.  I en hevet ledetekst går du til katalogen %systemroot%\\system32\\inetsrv.
    2.  Kjør kommandoen APPCMD.exe ved hjelp av følgende syntaks, der string er navnet på applikasjonsutvalget, **userName:**string er brukernavnet på kontoen som er tilordnet applikasjonsutvalget, og **password:**string er passordet for kontoen.  
          
        appcmd set config /section:applicationPools /  
          
        \[name='string'\].processModel.identityType:SpecificUser /  
          
        \[name='string'\].processModel.userName:string /  
          
        \[name='string'\].processModel.password:string

  - **Installer den ikke-sikkerhetsrelaterte oppdateringen for CVE-2010-1886**
    
    Installer den ikke-sikkerhetsrelaterte oppdateringen for sikkerhetsproblemet med Windows TAPI-grensesnitt (Telephony Application Programming Interfaces) (CVE-2010-1886), som bare kan lastes ned fra [Microsoft Download Center](http://go.microsoft.com/fwlink/?linkid=21129). Hvis du vil ha mer informasjon om oppdateringen, inkludert nedlastingskoblinger og endringene i virkemåten, kan du se [Microsoft Knowledge Base-artikkel 982316](http://support.microsoft.com/kb/982316).

#### Flere forslag til tiltak

  - **Beskytt din PC**
    
    Vi oppfordrer kunder til å følge våre råd om beskyttelse av datamaskinen og aktivere en brannmur, laste ned programvareoppdateringer og installere antivirusprogramvare. Kunder kan lese mer om dette på webområdet for [beskyttelse av datamaskinen](http://www.microsoft.com/protect/computer/default.mspx).
    
    Hvis du vil ha mer informasjon om sikkerhet på Internett, kan du se [Microsofts sikkerhetssentral](http://www.microsoft.com/security/default.mspx).

  - **Hold Windows oppdatert**
    
    Alle Windows-brukere bør bruke de nyeste Microsoft-sikkerhetsoppdateringene for å bidra til at datamaskinene har høyest mulig beskyttelse. Hvis du ikke er sikker på om programvaren er oppdatert, går du til webområdet [Windows Update](http://windowsupdate.microsoft.com/), søker etter tilgjengelige oppdateringer for datamaskinen og installerer alle høyt prioriterte oppdateringer som du får tilbud om. Hvis du har aktivert Automatiske oppdateringer, leveres oppdateringene til deg når de utgis, men du må påse at du installerer dem.

### Annen informasjon

#### Takk til

Microsoft [takker](http://go.microsoft.com/fwlink/?linkid=21127) følgende for samarbeidet med å beskytte kundene:

  - Cesar Cerrudo hos [Argeniss](http://www.argeniss.com/) for samarbeidet i forbindelse med sikkerhetsproblemet med Windows TAPI-grensesnitt (Telephony Application Programming Interfaces) (CVE-2010-1886)

#### Microsoft Active Protections Program (MAPP)

For å forbedre sikkerheten for kundene gir Microsoft store leverandører av sikkerhetsprogramvare informasjon om sikkerhetsproblemer før hver månedlige utgivelse av sikkerhetsoppdateringer. Leverandører av sikkerhetsprogramvare kan deretter bruke denne informasjonen om sikkerhetsproblemer til å oppdatere beskyttelsen til kundene via sikkerhetsprogramvaren eller -enhetene deres, som antivirusprogrammer, nettverksbaserte systemer for oppdaging av inntrengere eller vertsbaserte systemer for forhindring av inntrengere. Hvis du vil finne ut om det finnes aktiv beskyttelse tilgjengelig fra leverandører av sikkerhetsprogramvare, kan du gå til webområdene for aktiv beskyttelse fra programpartnerne som er oppført i artikkelen om [MAPP-programpartnere (Microsoft Active Protections Program)](http://www.microsoft.com/security/msrc/mapp/partners.mspx).

#### Tilbakemelding

  - Du kan gi tilbakemelding ved å fylle ut skjemaet for Microsoft Hjelp og støtte, [Customer Service Contact Us](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Kundestøtte

  - Kunder i USA og Canada kan få kundestøtte hos [Security Support](http://go.microsoft.com/fwlink/?linkid=21131). Du finner mer informasjon om tilgjengelige alternativer for støtte ved å gå til [Microsoft Hjelp og støtte](http://support.microsoft.com/).
  - Internasjonale kunder kan få kundestøtte fra de lokale representasjonskontorene for Microsoft. Hvis du vil ha mer informasjon om hvordan du kontakter Microsoft angående internasjonale kundestøtteproblemer, går du til [Internasjonal støtte](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) gir ytterligere informasjon om sikkerhet for Microsoft-produkter.

#### Ansvarsfraskrivelse

Informasjonen i denne veiledningen tilbys som den er, uten noen form for garanti. Microsoft fraskriver seg ethvert ansvar, enten direkte eller indirekte, herunder garantier om salgbarhet og anvendelighet for særskilte formål. Microsoft Corporation eller dets leverandører skal ikke under noen omstendigheter holdes ansvarlig for noen skader eller tap herunder direkte, indirekte eller tilfeldige skader eller tap, konsekvenstap, tap av inntekter eller spesielle skader, også i tilfeller der Microsoft Corporation eller dets leverandører er underrettet om muligheten for slike skader eller tap. Ettersom enkelte land ikke tillater fraskrivelse eller begrensning av ansvar for følgeskade eller tilfeldig skade, kan det hende at ovennevnte begrensning ikke gjelder.

#### Revisjoner

  - V1.0 (10. august 2010): Veiledning publisert.

*Built at 2014-04-18T01:50:00Z-07:00*

