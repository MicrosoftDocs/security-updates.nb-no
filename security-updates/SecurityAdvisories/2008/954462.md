---
title: Microsofts sikkerhetsveiledning 954462
TOCTitle: "954462"
ms:assetid: "954462"
ms:mtpsurl: https://technet.microsoft.com/nb-NO/library/954462(v=Security.10)
ms:contentKeyID: 61230841
ms.date: 04/18/2014
mtps_version: v=Security.10
ms.translationtype: HT
---

# Microsofts sikkerhetsveiledning 954462

## Økning i SQL-injeksjonsangrep som utnytter ikke bekreftede brukerinndata

Publisert: 24. juni 2008

Microsoft er oppmerksom på ny opptrapping av en type angrep som retter seg mot webområder som bruker ASP- og ASP.NET-teknologier, men som ikke følger gode fremgangsmåter for sikker utvikling av webprogrammer. Disse SQL-injeksjonsangrepene utnytter ikke et bestemt sikkerhetsproblem med programvare, men retter seg i stedet mot webområder som ikke følger sikre fremgangsmåter for koding for å åpne og manipulere data som er lagret i en relasjonsdatabase. Når et SQL-injeksjonsangrep lykkes, kan en angriper skade data som er lagret i disse databasene, og kan muligens kjøre ekstern kode. Klienter som går til en skadet server, kan uten å være klar over det bli videresendt til skadelige webområder som kan installere skadelig programvare på klientmaskinen.

**Begrensende faktorer:**

Dette sikkerhetsproblemet kan ikke utnyttes i webprogrammer som følger allment aksepterte gode fremgangsmåter for sikker utvikling av webprogrammer ved å bekrefte brukerinndata.

### Generell informasjon

## Oversikt

**Målet med veiledningen:** Å hjelpe administratorer med å identifisere og korrigere sårbar ASP- og ASP.NET- webprogramkode som ikke følger gode fremgangsmåter for sikker utvikling av webprogrammer.

**Status for veiledningen:** Microsofts sikkerhetsveiledning og tilknyttede verktøy er lansert.

**Anbefaling:** Les gjennom de foreslåtte handlingene og konfigurer etter behov. Det foreslås også at serveradministratorer vurderer hvor effektive de diskuterte verktøyene er, og bruker dem etter behov.

Denne veiledningen gjelder følgende programvare:

<table>
<tbody>
<tr class="odd">
<td>Berørt programvare</td>
</tr>
<tr class="even">
<td>Microsoft ASP- og ASP.NET-teknologier</td>
</tr>
</tbody>
</table>


## Vanlige spørsmål

**Hva behandles i veiledningen?**  
Denne veiledningen skal hjelpe administratorer av webområder med å identifisere mulige problemer med at webprogramkoden deres er utsatt for mulige SQL-injeksjonsangrep, og for å tilby en nødløsning for å redusere SQL-injeksjonsangrep mot serveren mens programmene rettes opp.

**Er dette et sikkerhetsproblem som krever at Microsoft gir ut en sikkerhetsoppdatering?**  
Nei. Webprogramkode som har fulgt allment aksepterte gode sikkerhetsfremgangsmåter, er betydelig mindre utsatt for SQL-injeksjonsangrepet. Selv om dette ikke er et sikkerhetsproblem, ble denne veiledningen offentliggjort for å gi ytterligere varsling og hjelp for administratorer med sårbare webområder.

**Hva forårsaker denne trusselen?**  
Hvis brukerinndata ikke valideres på riktig måte, kan en angriper injisere SQL-kommandoer i inndatafelt, som deretter kan kjøre mot en datakilde, noe som fører til skadede databaser eller kjøring av kode på serveren.

**Hvordan kan en angriper utnytte denne funksjonen?**  
Angripere kan utvikle et automatisert angrep som kan utnytte sikkerhetsproblemer knyttet til SQL-injeksjon i websider som ikke følger gode sikkerhetsfremgangsmåter for utvikling av webprogrammer. Når en angriper har skadet et område, kan denne utføre flere skadelige handlinger på serveren, for eksempel slette en database og omdirigere klienter som går til denne serveren, til skadelige områder som kan installere skadelig programvare på klientmaskinen.

## Forslag til tiltak

Microsoft har identifisert flere verktøy som hjelper administratorer. Disse verktøyene dekker søking, forsvar og identifisering av kode som muligens kan utnyttes av en angriper.

  - **Søking – HP Scrawlr**
    
    Hewlett Packard har utviklet en gratisskanner som kan identifisere om webområder er utsatt for SQL-injeksjon. Dette verktøyet og kundestøtte for bruken av det, finner du på [Finne SQL-injeksjon med Scrawlr](http://www.communities.hp.com/securitysoftware/blogs/spilabs/archive/2008/06/23/finding-sql-injection-with-scrawlr.aspx) på [HPs sikkerhetssenter](http://www.communities.hp.com/securitysoftware/).
    
    **Detaljert beskrivelse:**  
    Dette verktøyet er et analyseverktøy av Black-Box-typen (dvs. at det ikke trengs kildekode). Brukeren skriver inn en start-URL-adresse og verktøyet:
    
      - Søker regelmessig etter hyperkoblinger på URL-adressen for å bygge opp et tre over området.
      - Tester alle koblinger som oppdages, for utførlig SQL-injeksjon ved å sende HTTP-forespørsler som inneholder SQL-injeksjonsangrepstrenger i parametere for spørrestrenger.
      - Undersøker HTTP-svar fra serveren for SQL-feilmeldinger som angir et sikkerhetsproblem med SQL-injeksjon.
      - Rapporterer om alle av brukerens sider som kan være utsatt, samt om tilknyttede inndatafelt. Verktøyet kan for eksempel rapportere at feltene for brukernavn og passord på siden "foo.asp" er sårbare.

  - **Forsvar – betaversjonen av UrlScan-versjon 3.0**
    
    Betaversjonen av UrlScan-versjon 3.0 er et sikkerhetsverktøy fra Microsoft som begrenser hvilke typer HTTP-forespørsler som Internet Information Services (IIS) behandler. Ved å blokkere bestemte HTTP-forespørsler bidrar UrlScan til å forhindre at potensielt skadelige forespørsler når frem til webprogrammet på serveren. UrlScan 3.0 installeres på IIS 5.1 og nyere, inkludert IIS 7.0. UrlScan 3.0 finner du på [URLScan Tool 3.0 Beta](http://learn.iis.net/page.aspx/473/using-urlscan).  
      
    **Detaljert beskrivelse:**  
    Med verktøyet UrlScan-versjon 3.0 kan du implementere mange ulike regler, slik at webprogrammer på serveren beskyttes bedre mot SQL-injeksjonsangrep. Disse funksjonene inkluderer:
    
      - Muligheten til å bruke avslagsregler individuelt for en URL-adresse, en spørrestreng, alle overskrifter, bestemte overskrifter eller en kombinasjon av disse.
      - En global DenyQueryString-del der du kan legge til avslagsregler for spørrestrenger. Du kan også velge å sjekke en ikke-escaped versjon av spørrestrengen.
      - Mulighet til å bruke escape-sekvenser i avslagsreglene for å nekte CRLF og andre tegnsekvenser som ikke kan skrives ut, i konfigurasjonen.
      - Flere UrlScan-forekomster kan installeres som områdefiltre, og alle kan ha sine egne alternativer for konfigurasjon og loggføring (urlscan.ini).
      - Endringsvarsler for konfigurasjon (urlscan.ini) overføres til arbeidsprosesser uten at de må resirkuleres. Unntaket er logginnstillinger.
      - Avanserte loggfunksjoner som gir beskrivende konfigurasjonsfeil.

  - **Identifisering – Microsoft Source Code Analyzer for SQL Injection**
    
    Det er utviklet et analyseverktøy for SQL-kildekode. Dette verktøyet kan brukes til å oppdage ASP-kode som er utsatt for SQL-injeksjonsangrep. Dette verktøyet finner du i [Microsoft Knowledge Base-artikkel 954476](http://support.microsoft.com/kb/954476).
    
    **Detaljert beskrivelse:**
    
    Microsoft Source Code Analyzer for SQL Injection er et frittstående verktøy kundene kan kjøre på egen ASP-kildekode. I tillegg til selve verktøyet får du dokumentasjon om hvordan du kan rette opp problemene verktøyet finner i koden det analyserer. Noen av nøkkelfunksjonene i dette verktøyet er:
    
      - Skanner ASP-kildekode for kode som kan føre til sikkerhetsproblemer med SQL-injeksjon.
      - Genererer utdata som viser kodeproblemet.
      - Dette verktøyet identifiserer bare sikkerhetsproblemer i klassisk ASP-kode. Det fungerer ikke på ASP.NET-kode.

  - **Tilleggsinformasjon**
    
    Microsoft har flere ressurser som hjelper administratorer med å identifisere og korrigere problemer i forbindelse med denne utnyttingen.
    
      - Koblinger til annen dokumentasjon om SQL-injeksjon og gode fremgangsmåter for koding:
        
        [Beskyttelse mot SQL Server-injeksjon](http://msdn.microsoft.com/en-us/library/aa224806.aspx)
        
        [Hindre SQL-injeksjoner i ASP](http://msdn.microsoft.com/en-us/library/cc676512.aspx)
        
        [Fremgangsmåte: Beskyttelse mot SQL-injeksjon i ASP.NET](http://msdn.microsoft.com/en-us/library/ms998271.aspx)
        
        [Kodeteknikker for beskyttelse mot SQL-injeksjon i ASP.NET](http://forums.asp.net/t/1254125.aspx)
        
        [Filtrere SQL-injeksjon fra klassisk ASP](http://blogs.iis.net/nazim/archive/2008/04/28/filtering-sql-injection-from-classic-asp.aspx)
        
        [Blogg om sikkerhetsproblemforskning og -forsvar når det gjelder SQL-injeksjonsangrep](http://blogs.technet.com/swi/archive/2008/05/29/sql-injection-attack.aspx)

### Annen informasjon

Kunder i USA og Canada som tror de kan ha blitt utsatt for dette problemet, kan få teknisk støtte fra Microsoft Product Support Services på telefon 1-866-PCSAFETY. Kundestøtte i forbindelse med sikkerhetsoppdateringer eller virus er gratis. Internasjonale kunder kan få støtte ved hjelp av en hvilken som helst av fremgangsmåtene du finner på [Microsoft Hjelp og støtte](http://support.microsoft.com/).  
  
Alle kunder bør bruke de nyeste sikkerhetsoppdateringene fra Microsoft for å bidra til å sikre at systemene er beskyttet mot forsøk på utnyttelse. Kunder som har aktivert Automatiske oppdateringer, mottar automatisk alle Windows-oppdateringer. Hvis du vil ha mer informasjon om sikkerhetsoppdateringer, kan du gå til [Microsofts sikkerhetssentral](http://www.microsoft.com/security/default.mspx).

**Ressurser:**

  - Du kan gi oss tilbakemelding ved å fylle ut skjemaet som du kan få fra [Microsoft Hjelp og støtte: Kontakt oss](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få kundestøtte hos [Microsoft Product Support Services](http://go.microsoft.com/fwlink/?linkid=21131). Du finner mer informasjon om tilgjengelige alternativer for støtte ved å gå til [Microsoft Hjelp og støtte](http://support.microsoft.com/).
  - Internasjonale kunder kan få kundestøtte fra de lokale representasjonskontorene for Microsoft. Hvis du vil ha mer informasjon om hvordan du kontakter Microsoft angående internasjonale kundestøtteproblemer, går du til [Internasjonal støtte](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) gir ytterligere informasjon om sikkerhet for Microsoft-produkter.

**Ansvarsfraskrivelse:**

Informasjonen i denne veiledningen tilbys som den er, uten noen form for garanti. Microsoft fraskriver seg ethvert ansvar, enten direkte eller indirekte, herunder garantier om salgbarhet og anvendelighet for særskilte formål. Microsoft Corporation eller dets leverandører skal ikke under noen omstendigheter holdes ansvarlig for noen skader eller tap herunder direkte, indirekte eller tilfeldige skader eller tap, konsekvenstap, tap av inntekter eller spesielle skader, også i tilfeller der Microsoft Corporation eller dets leverandører er underrettet om muligheten for slike skader eller tap. Ettersom enkelte land ikke tillater fraskrivelse eller begrensning av ansvar for følgeskade eller tilfeldig skade, kan det hende at ovennevnte begrensning ikke gjelder.

**Revisjoner:**

  - 24\. juni 2008: Veiledning publisert

*Built at 2014-04-18T01:50:00Z-07:00*

