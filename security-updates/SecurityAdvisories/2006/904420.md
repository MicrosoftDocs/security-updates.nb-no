---
title: Microsofts sikkerhetsveiledning 904420
TOCTitle: "904420"
ms:assetid: "904420"
ms:mtpsurl: https://technet.microsoft.com/nb-NO/library/904420(v=Security.10)
ms:contentKeyID: 61230794
ms.date: 04/18/2014
mtps_version: v=Security.10
ms.translationtype: HT
---

# Microsofts sikkerhetsveiledning 904420

## Win32/Mywife.E@mm

Publisert: 30. januar 2006 | Oppdatert: 1. februar 2006

Microsoft vil gjøre kunder oppmerksomme på varianten av den ondsinnede Mywife-programvaren (malware) for masseutsendelse som heter Win32/Mywife.E@mm. Denne ondsinnede masseutsendelsesprogramvaren prøver å lokke brukere til å åpne en vedlagt fil i en e-postmelding ved hjelp av såkalt social engineering. Hvis mottakeren åpner den vedlagte filen, sender den ondsinnede programvaren seg selv til alle kontaktene i systemets adressebok. Den ondsinnede programvaren kan også spres via skrivbare, delte nettverksressurser på systemer som har tomme administratorpassord.

Kunder som bruker Windows XP Service Pack 1, Windows XP Service Pack 2, Windows Server 2003 eller Windows Server 2003 Service Pack 1, kan være mindre utsatt for angrep fra denne ondsinnede programvaren. Hvis passordet er tomt, er kontoen ikke gyldig som nettverkspålogging. I et miljø der du kan garantere fysisk sikkerhet og du ikke må bruke kontoen på tvers av nettverket, og du bruker Windows XP eller Windows Server 2003, er et tomt passord bedre enn et svakt passord. Tomme passord kan som standard bare brukes lokalt i Windows XP og Windows Server 2003.

Kunder som bruker de nyeste og mest oppdaterte antivirusprogrammene, kan ha redusert risiko for å bli infisert av den ondsinnede Win32/Mywife.E@mm-programvaren. Kunder bør kontrollere dette med leverandøren av antivirusprogrammet. Leverandører av antivirusprogrammer har ulike navn på den ondsinnede programvaren, men CME-gruppen (Common Malware Enumeration) har tilordnet den IDen CME-24.

På systemer som er infisert av Win32/Mywife@E.mm, er hensikten med den ondsinnede programvaren at den skal ødelegge permanent en rekke filer i vanlige dokumentformater den tredje dagen i hver måned. Den første dagen det forventes at den ondsinnede programvaren skal ødelegge innholdet i filer i bestemte dokumentformater, er 3. februar 2006. Den ondsinnede programvaren endrer eller sletter også filer og registernøkler som er tilknyttet bestemte programmer relatert til sikkerheten på datamaskinen. Den hindrer at disse programmene kjøres når Windows startes. Hvis du vil ha mer informasjon, kan du se [Microsofts virusleksikon](http://www.microsoft.com/security/encyclopedia/details.aspx?name=win32/mywife.e@mm).

På samme måte som med alle kjente varianter av den ondsinnede Mywife-programvaren utnytter ikke denne varianten et sikkerhetsproblem, men den er avhengig av at brukeren åpner det infiserte filvedlegget. Den ondsinnede programvaren prøver også å søke i nettverket etter systemer den kan koble seg til og infisere. Den gjør dette i egenskap av brukeren. Hvis den ikke kan koble til et av disse systemene, prøver den på nytt ved å logge på med "Administrator" som brukernavn sammen med et tomt passord.

Kunder som tror at datamaskinene deres er infisert av den ondsinnede Mywife-programvaren, eller som ikke er sikre på om de er infisert, bør kontakte leverandøren av antivirusprogrammet. Alternativt kan du gå til webområdet [Windows Live Safety Center Beta](http://safety.live.com/), der du kan velge "Protection Scan" for å sikre at systemene ikke er infisert. I tillegg tilbyr [Windows OneCare Live Beta](http://www.windowsonecare.com/), som er tilgjengelig for systemer på engelsk, søk etter og beskyttelse mot den ondsinnede Mywife-programvaren og alle kjente varianter.

Se [Microsofts virusleksikon](http://www.microsoft.com/security/encyclopedia/details.aspx?name=win32/mywife.e@mm) hvis du trenger mer informasjon om den ondsinnede Mywife-programvaren, hjelp til å avgjøre om PCen din har blitt infisert av den ondsinnede programvaren, eller instruksjoner om hvordan du kan reparere systemet hvis det har blitt infisert. Se delen Oversikt for referanser til Microsofts virusleksikon. Vi fortsetter å oppmuntre kunder til å være forsiktige med ukjente filvedlegg og til å følge våre råd om beskyttelse av PCen og aktivere en brannmur, laste ned programvareoppdateringer og installere antivirusprogramvare. Kunder kan lese mer om dette på [webområdet Beskytt din PC](http://www.microsoft.com/athome/security/protect/windowsxpsp2/default.mspx).

### Generell informasjon

## Oversikt

**Målet med veiledningen:** Å gjøre kunder oppmerksomme på den ondsinnede Win32/Mywife.E@mm-programvaren, som er rettet mot systemer som kjører Microsoft Windows.

**Status for veiledningen:** Veiledning publisert

**Anbefaling:** Les gjennom de foreslåtte handlingene, og søk etter og rens infiserte systemer.

<table style="border:1px solid black;">
<thead>
<tr class="header">
<th style="border:1px solid black;">Referanser</th>
<th style="border:1px solid black;">Identifisering</th>
</tr>
</thead>
<tbody>
<tr class="odd">
<td style="border:1px solid black;"><strong>Microsofts virusleksikon</strong></td>
<td style="border:1px solid black;"><a href="http://www.microsoft.com/security/encyclopedia/details.aspx?name=win32/mywife.e@mm">Win32/Mywife.E@mm</a></td>
</tr>
<tr class="even">
<td style="border:1px solid black;"><strong>Windows OneCare</strong></td>
<td style="border:1px solid black;"><a href="http://www.windowsonecare.com/" class="uri">http://www.windowsonecare.com/</a></td>
</tr>
<tr class="odd">
<td style="border:1px solid black;"><strong>Windows Live SafetyCenter Beta</strong></td>
<td style="border:1px solid black;"><a href="http://safety.live.com/" class="uri">http://safety.live.com/</a></td>
</tr>
<tr class="even">
<td style="border:1px solid black;"><strong>CME-referanse</strong></td>
<td style="border:1px solid black;"><a href="http://cme.mitre.org/data/list.html">CME-24</a></td>
</tr>
</tbody>
</table>


Denne veiledningen gjelder følgende programvare.

<table style="border:1px solid black;">
<tbody>
<tr class="odd">
<td style="border:1px solid black;">Berørt programvare</td>
</tr>
<tr class="even">
<td style="border:1px solid black;">Microsoft Windows 2000 Service Pack 4</td>
</tr>
<tr class="odd">
<td style="border:1px solid black;">Microsoft Windows XP Service Pack 1</td>
</tr>
<tr class="even">
<td style="border:1px solid black;">Microsoft Windows XP Service Pack 2</td>
</tr>
<tr class="odd">
<td style="border:1px solid black;">Microsoft Windows XP Professional x64 Edition</td>
</tr>
<tr class="even">
<td style="border:1px solid black;">Microsoft Windows Server 2003</td>
</tr>
<tr class="odd">
<td style="border:1px solid black;">Microsoft Windows Server 2003 for Itanium-based Systems</td>
</tr>
<tr class="even">
<td style="border:1px solid black;">Microsoft Windows Server 2003 Service Pack 1</td>
</tr>
<tr class="odd">
<td style="border:1px solid black;">Microsoft Windows Server 2003 SP1 for Itanium-based Systems</td>
</tr>
<tr class="even">
<td style="border:1px solid black;">Microsoft Windows Server 2003 x64 Edition</td>
</tr>
<tr class="odd">
<td style="border:1px solid black;">Microsoft Windows 98, Microsoft Windows 98 Second Edition (SE) og Microsoft Windows Millennium Edition (ME)</td>
</tr>
</tbody>
</table>


## Vanlige spørsmål

**Hva behandles i veiledningen?**  
Kundene gjøres oppmerksomme på den ondsinnede Mywife-programvaren som påvirker Windows-baserte datamaskiner, og den beskriver fremgangsmåten som kan brukes for å forhindre og stoppe at datamaskiner blir infisert.

**Er dette et sikkerhetsproblem som krever at Microsoft gir ut en sikkerhetsoppdatering?**  
Nei. Dette er ikke et sikkerhetsproblem. Denne veiledningen publiseres for å gi tilleggsinformasjon til brukere som kan være infisert av den ondsinnede Mywife-programvaren.

**Hva er det mulige skadeomfanget?**  

Den tredje dagen i hver måned, fra og med fredag 3. februar, tilbakestiller denne varianten av den ondsinnede programvaren innholdet i filer av bestemte filtyper. Den søker etter filer på harddisken som har følgende filtyper, og erstatter innholdet med "DATA Error \[47 0F 94 93 F4 K5\]":

  - \*.doc
  - \*.xls
  - \*.mdb
  - \*.mde
  - \*.ppt
  - \*.pps
  - \*.zip
  - \*.rar
  - \*.pdf
  - \*.psd
  - \*.dmp

Hvis du vil ha mer informasjon, kan du se [Microsofts virusleksikon](http://www.microsoft.com/security/encyclopedia/details.aspx?name=win32/mywife.e@mm).

**Enkelte kilder antyder at millioner av datamaskiner er infisert. Hvordan beregner Microsoft omfanget av infiseringen?**  

Vår analytiker har fastslått at webtelleren blir manipulert. Dataene som webtelleren gjengir, er ikke en pålitelig indikasjon på infeksjonshyppigheten eller på det totale antallet infiserte datamaskiner. I stedet bruker vi våre samarbeidspartnere i bransjen og våre interne data til å hjelpe med å måle innvirkningen på kundene. Denne informasjonen viser at angrepet er mer begrenset, og at det på dette tidspunktet ikke dreier seg om millioner av datamaskiner.

**Vil antivirusprogrammet mitt beskytte meg mot utnyttelse av denne ondsinnede programvaren?**  
Følgende medlemmer av [Virus Information Alliance](http://www.microsoft.com/technet/security/alerts/info/via.mspx) har uttrykt at deres antivirusprogrammer beskytter mot utnyttelse av den ondsinnede Mywife-programvaren.

<table style="border:1px solid black;">
<tbody>
<tr class="odd">
<td style="border:1px solid black;"><a href="http://www.aladdin.com/home/csrt/valerts2.asp?virus_no=22035http://www.aladdin.com/">Aladdin</a></td>
</tr>
<tr class="even">
<td style="border:1px solid black;"><a href="http://www3.ca.com/securityadvisor/virusinfo/virus.aspx?id=40223">Computer Associates</a></td>
</tr>
<tr class="odd">
<td style="border:1px solid black;"><a href="http://www.f-secure.com/v-descs/nyxem_e.shtml">F-Secure</a></td>
</tr>
<tr class="even">
<td style="border:1px solid black;"><a href="http://www.viruslist.com/en/viruses/encyclopedia?virusid=109064">Kaspersky</a></td>
</tr>
<tr class="odd">
<td style="border:1px solid black;"><a href="http://vil.nai.com/vil/content/v_138065.htm">McAfee</a></td>
</tr>
<tr class="even">
<td style="border:1px solid black;"><a href="http://www.norman.com/virus/virus_descriptions/28031/">Norman</a></td>
</tr>
<tr class="odd">
<td style="border:1px solid black;"><a href="http://www.pandasoftware.com/virus_info/encyclopedia/overview.aspx?idvirus=51917">Panda</a></td>
</tr>
<tr class="even">
<td style="border:1px solid black;"><a href="http://securityresponse.symantec.com/avcenter/venc/data/w32.blackmal.e@mm.html">Symantec</a></td>
</tr>
<tr class="odd">
<td style="border:1px solid black;"><a href="http://www.trendmicro.com/vinfo/virusencyclo/default5.asp?vname=worm_grew.a">Trend Micro</a></td>
</tr>
<tr class="even">
<td style="border:1px solid black;"><a href="http://www.eset.com/">ESET</a></td>
</tr>
<tr class="odd">
<td style="border:1px solid black;"><a href="http://www.sophos.com/virusinfo/analyses/w32nyxemd.html">Sophos</a></td>
</tr>
</tbody>
</table>


## Forslag til tiltak

  - **Bruk et oppdatert antivirusprogram**
    
    De fleste antivirusprogrammer kan oppdage og forhindre infisering av kjent ondsinnet programvare. Du bør alltid kjøre antivirusprogrammer som oppdateres automatisk med de nyeste signaturfilene, for å bidra til å beskytte mot infisering. Hvis du ikke har et antivirusprogram installert, kan du få det fra et av flere selskaper. Du finner mer informasjon på følgende webområde: <http://www.microsoft.com/athome/security/downloads/default.mspx>

  - **Vær forsiktig med ukjente vedlegg**
    
    Vær forsiktig med å åpne ukjente filvedlegg, selv om du kjenner avsenderen. Hvis du ikke kan få avsenderen til å bekrefte at en melding er gyldig og et vedlegg er trygt, sletter du meldingen umiddelbart. Deretter må du kjøre et oppdatert antivirusprogram for å kontrollere om det er virus på datamaskinen.

  - **Bruk sterke passord**
    
    Sterke passord på alle brukerkontoer, inkludert Administrator-kontoer, bidrar til å blokkere forsøk fra den ondsinnede programvaren på å spre seg via delte nettverksressurser.
    
    **Obs\!** I et miljø der du kan garantere fysisk sikkerhet og du ikke må bruke kontoen på tvers av nettverket, og du bruker Windows XP eller Windows Server 2003, er et tomt passord bedre enn et svakt passord. Tomme passord kan som standard bare brukes lokalt i Windows XP Service Pack 1, Windows XP Service Pack 2, Windows Server 2003 og Windows Server 2003 Service Pack 1. Hvis passordet er tomt, er kontoen ikke gyldig som nettverkspålogging. Du finner mer informasjon i [produktdokumentasjonen](http://www.microsoft.com/technet/prodtechnol/winxppro/evaluate/xpsec.mspx).

  - **Beskytt din PC**
    
    Vi fortsetter å oppmuntre kunder til å følge våre råd om beskyttelse av PCen og aktivere en brannmur, laste ned programvareoppdateringer og installere antivirusprogrammer. Kunder kan lese mer om dette på [webområdet Beskytt din PC](http://www.microsoft.com/norge/athome/security/protect/windowsxpsp2/default.mspx).

  - Kunder kan finne mer informasjon om sikkerhet på Internett på[hjemmesiden for Microsoft-sikkerhet](http://www.microsoft.com/security).

### Annen informasjon

**Ressurser:**

  - Du kan gi oss tilbakemelding ved å fylle ut skjemaet på følgende [webområde](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få kundestøtte hos [Microsoft Product Support Services](http://go.microsoft.com/fwlink/?linkid=21131). Du finner mer informasjon om tilgjengelige alternativer for støtte, ved å gå til [webområdet Microsoft Hjelp og støtte](http://support.microsoft.com/).
  - Internasjonale kunder kan få kundestøtte fra de lokale representasjonskontorene for Microsoft. Hvis du vil ha mer informasjon om hvordan du kontakter Microsoft angående internasjonale kundestøtteproblemer, går du til [webområdet for internasjonal støtte](http://go.microsoft.com/fwlink/?linkid=21155).
  - Webområdet [Microsoft TechNet Security](http://go.microsoft.com/fwlink/?linkid=21132) gir ytterligere informasjon om sikkerhet for Microsoft-produkter.

**Ansvarsfraskrivelse:**

Informasjonen i denne veiledningen tilbys som den er, uten noen form for garanti. Microsoft fraskriver seg ethvert ansvar, enten direkte eller indirekte, herunder garantier om salgbarhet og anvendelighet for særskilte formål. Microsoft Corporation eller dets leverandører skal ikke under noen omstendigheter holdes ansvarlig for noen skader eller tap herunder direkte, indirekte eller tilfeldige skader eller tap, konsekvenstap, tap av inntekter eller spesielle skader, også i tilfeller der Microsoft Corporation eller dets leverandører er underrettet om muligheten for slike skader eller tap. Ettersom enkelte land ikke tillater fraskrivelse eller begrensning av ansvar for følgeskade eller tilfeldig skade, kan det hende at ovennevnte begrensning ikke gjelder.

**Revisjoner:**

  - 30\. januar 2006: Veiledning publisert
  - 1\. februar 2006: Tilleggsinformasjon om funksjonen for begrensninger ved tomme passord i Windows XP Service Pack 1, Windows XP Service Pack 2, Windows Server 2003 og Windows Server 2003 Service Pack 1. Lagt til kobling til Virus Information Alliance-medlemmet Sophos.

*Built at 2014-04-18T01:50:00Z-07:00*

