---
title: Microsofts sikkerhetsveiledning 917021
TOCTitle: "917021"
ms:assetid: "917021"
ms:mtpsurl: https://technet.microsoft.com/nb-NO/library/917021(v=Security.10)
ms:contentKeyID: 61230803
ms.date: 04/18/2014
mtps_version: v=Security.10
ms.translationtype: HT
---

# Microsofts sikkerhetsveiledning 917021

## Beskrivelse av WPA2-støtte for gruppepolicy for trådløse nettverk i Windows XP Service Pack 2

Publisert: 17. oktober 2006

Microsoft publiserer denne sikkerhetsveiledningen for å informere kunder om en oppdatering som muliggjør WPA2-støtte (Wi-Fi Protected Access 2) for gruppepolicy-innstillinger for trådløse nettverk i Windows XP Service Pack 2. Denne oppdateringen utgis for å gi paritet mellom Windows XP Service Pack 2 (før utgivelsen av en omfattende pakke, for eksempel en oppdateringspakke) og den kommende utgivelsen av Windows Server 2003 Service Pack 2. Med denne oppdateringen kan kunder opprette gruppepolicy-innstillinger for trådløse nettverk, slik at de på samme tid kan administrere WPA2 på systemer som kjører Windows XP Service Pack 2, og på andre versjoner av Windows som den kommende Windows Server 2003 Service Pack 2 er ment for.

Endringer i virkemåten for trådløse klienter for nettverk som ikke er kringkastnings- eller ad-hoc-nettverk, er også inkludert i denne oppdateringen. Disse endringene for dybdeforsvar skal bidra til å hindre at systemer kobler til andre nettverk enn dem som en bruker mente å koble til.

Grunnen til at disse endringene for dybdeforsvar er inkludert i denne oppdateringen, i tillegg til WPA2-støtten for gruppepolicy for trådløse nettverk, er for å gi paritet mellom de to Windows-versjonene. Dette gjør det mulig å administrere WPA2-innstillinger for trådløse klienter på ulike Windows-versjoner som bruker den samme gruppepolicyen for trådløse nettverk.

Disse endringene for dybdeforsvar vil bli inkludert i Windows 2003 Service Pack 2 som en del av den samme WPA2-støtten for gruppepolicy-innstillinger for trådløse nettverk. Hvis du vil ha mer informasjon om den kommende Windows 2003 Service Pack 2, kan du se [Windows Service Pack-veiledningen](http://www.microsoft.com/windows/lifecycle/servicepacks.mspx). Den omfattende publiseringspakken regnes fortsatt for å være en oppdateringspakke for Windows XP for endringene i dybdeforsvar som var inkludert i oppdatering 917021.

### Generell informasjon

## Oversikt

**Målet med veiledningen:** Varsel om at det finnes en oppdatering som muliggjør WPA2-støtte (Wi-Fi Protected Access 2) for gruppepolicy-innstillinger for trådløse nettverk i Windows XP Service Pack 2. Det gjøres klart at denne oppdateringen også inneholder endringer i dybdeforsvar som skal hindre at systemer kobler til andre trådløse nettverk enn dem som en bruker mente å koble til.

**Status for veiledningen:** Microsoft Knowledge Base-artikkel og tilhørende oppdatering er utgitt.

**Anbefaling:** Les gjennom de foreslåtte handlingene og konfigurer etter behov.

<table style="border:1px solid black;">
<thead>
<tr class="header">
<th style="border:1px solid black;">Referanser</th>
<th style="border:1px solid black;">Identifisering</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Knowledge Base-artikkel</strong></td>
<td style="border:1px solid black;"><a href="http://support.microsoft.com/kb/917021">917021</a></td>
</tr>
</tbody>
</table>


Denne veiledningen gjelder følgende programvare.

<table style="border:1px solid black;">
<tbody>
<tr class="odd">
<td style="border:1px solid black;">Berørt programvare</td>
</tr>
<tr class="even">
<td style="border:1px solid black;">Microsoft Windows XP Service Pack 2</td>
</tr>
</tbody>
</table>


## Vanlige spørsmål

**Hva behandles i veiledningen?**  
Denne veiledningen publiseres for å gjøre oppmerksom på at oppdatering 917021 også inneholder de samme endringene i dybdeforsvar som ble gjort for WPA2 i den kommende Windows 2003 Service Pack 2. Hvis du vil ha mer informasjon om denne oppdateringen, kan du se [Microsoft Knowledge Base-artikkel 917021](http://support.microsoft.com/kb/917021). Hvis du vil ha mer informasjon om den kommende Windows 2003 Service Pack 2, kan du se [Windows Service Pack-veiledningen](http://www.microsoft.com/windows/lifecycle/servicepacks.mspx).

**Er dette et sikkerhetsproblem som krever at Microsoft gir ut en sikkerhetsoppdatering?**  
Nei. Dette er en oppdatering som muliggjør WPA2-støtte for gruppepolicy-innstillinger for trådløse nettverk i Windows XP Service Pack 2. Den typen endringer i dybdeforsvar som også ble utført med oppdateringen, ville normalt ikke blitt utført utenfor en oppdateringspakke.

**Hva er WPA2 (Wi-Fi Protected Access 2)?**  
WPA (Wi-Fi Protected Access) er en midlertidig standard som ble innført av [Wi-Fi Alliance](http://www.wi-fialliance.org/opensection/about_overview.php) for å gi sikrere kryptering og dataintegritet mens IEEE 802.11i-standarden ble ratifisert. WPA støtter godkjenning gjennom 802.1X (kjent som WPA Enterprise) eller med en forhåndsdelt nøkkel (kjent som WPA Personal), en ny krypteringsalgoritme kjent som Temporal Key Integrity Protocol (TKIP), og en ny integritetsalgoritme kjent som Michael. WPA er en del av 802.11i-spesifikasjonen.

WPA2 er en produktsertifisering som er tilgjengelig gjennom Wi-Fi Alliance. WPA2 sertifiserer at trådløst utstyr er kompatibelt med IEEE 802.11i-standarden. Produktsertifiseringen WPA2 erstatter formelt sett WEP (Wired Equivalent Privacy) og andre sikkerhetsfunksjoner i den originale IEEE 802.11-standarden. Målet med WPA2-sertifisering er å støtte de obligatoriske tilleggssikkerhetsfunksjonene i IEEE 802.11i-standarden som ikke allerede er inkludert for produkter som støtter WPA.

Hvis du vil ha mer informasjon om WPA2, kan du gå til denne [TechNet-websiden](http://www.microsoft.com/technet/community/columns/cableguy/cg0505.mspx).

**Hvilke forbedringer i dybdeforsvar er inkludert i denne oppdateringen?**  
Endringene for dybdeforsvar som er inkludert i denne oppdateringen, skal hindre at systemer kobler til andre nettverk enn dem som en bruker mente å koble til. Det er blitt gjort endringer i hvordan klienter oppfører seg i nettverk som ikke er kringkastnings- eller ad-hoc-nettverk. I tillegg gjøres det endringer i standard "parkeringsoppførsel". Disse endringene diskuteres nærmere i [Microsoft Knowledge Base-artikkel 917021](http://support.microsoft.com/kb/917021).

**Hvorfor er forbedringer i dybdeforsvar inkludert i denne oppdateringen?**  
Denne oppdateringen utgis for å gi paritet mellom Windows XP Service Pack 2 og den kommende utgivelsen av Windows Server 2003 Service Pack 2. Med denne oppdateringen kan kunder opprette gruppepolicy-innstillinger for trådløse nettverk, slik at de på samme tid kan administrere WPA2 på systemer som kjører Windows XP Service Pack 2, og på andre versjoner av Windows som den kommende Windows Server 2003 Service Pack 2 er ment for. Ved også å inkludere disse endringene for dybdeforsvar i denne oppdateringen gjør vi det mulig å administrere WPA2-innstillinger for trådløse klienter på ulike Windows-versjoner som bruker den samme gruppepolicyen for trådløse nettverk.

## Forslag til tiltak

  - **Les gjennom Microsoft Knowledge Base-artikkelen som er knyttet til denne veiledningen**
    
    Kunder som gjerne vil vite mer om denne funksjonen, bør lese gjennom [Microsoft Knowledge Base-artikkel 917021](http://support.microsoft.com/kb/917021).

  - **Oppdatere Windows XP Service Pack 2**
    
    Windows XP Service Pack 2-brukere kan installere oppdateringen fra [Microsoft Knowledge Base-artikkel 917021](http://support.microsoft.com/kb/917021).

  - **Hold systemet oppdatert**
    
    Alle Windows-brukere bør bruke de nyeste Microsoft-sikkerhetsoppdateringene for å bidra til at datamaskinene har høyest mulig beskyttelse. Hvis du ikke er sikker på om programvaren er oppdatert, kan du gå til [webområdet Microsoft Update](http://update.microsoft.com/microsoftupdate/), søke etter tilgjengelige oppdateringer for datamaskinen og installere alle høyt prioriterte oppdateringer som du får tilbud om. Hvis du har aktivert Automatiske oppdateringer, leveres oppdateringene til deg når de utgis, men du må påse at du installerer dem.

### Annen informasjon

**Ressurser:**

  - Du kan gi oss tilbakemelding ved å fylle ut skjemaet på følgende [webområde](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få kundestøtte hos [Microsoft Product Support Services](http://go.microsoft.com/fwlink/?linkid=21131). Du finner mer informasjon om tilgjengelige alternativer for støtte, ved å gå til [webområdet Microsoft Hjelp og støtte](http://support.microsoft.com/).
  - Internasjonale kunder kan få kundestøtte fra de lokale representasjonskontorene for Microsoft. Hvis du vil ha mer informasjon om hvordan du kontakter Microsoft angående internasjonale kundestøtteproblemer, går du til [webområdet for internasjonal støtte](http://go.microsoft.com/fwlink/?linkid=21155).
  - Webområdet [Microsoft TechNet Security](http://go.microsoft.com/fwlink/?linkid=21132) gir ytterligere informasjon om sikkerhet for Microsoft-produkter.

**Ansvarsfraskrivelse:**

Informasjonen i denne veiledningen tilbys som den er, uten noen form for garanti. Microsoft fraskriver seg ethvert ansvar, enten direkte eller indirekte, herunder garantier om salgbarhet og anvendelighet for særskilte formål. Microsoft Corporation eller dets leverandører skal ikke under noen omstendigheter holdes ansvarlig for noen skader eller tap herunder direkte, indirekte eller tilfeldige skader eller tap, konsekvenstap, tap av inntekter eller spesielle skader, også i tilfeller der Microsoft Corporation eller dets leverandører er underrettet om muligheten for slike skader eller tap. Ettersom enkelte land ikke tillater fraskrivelse eller begrensning av ansvar for følgeskade eller tilfeldig skade, kan det hende at ovennevnte begrensning ikke gjelder.

**Revisjoner:**

  - 17\. oktober 2006: Veiledning publisert

*Built at 2014-04-18T01:50:00Z-07:00*

