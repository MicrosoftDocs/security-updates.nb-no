---
title: Microsofts sikkerhetsveiledning 922582
TOCTitle: "922582"
ms:assetid: "922582"
ms:mtpsurl: https://technet.microsoft.com/nb-NO/library/922582(v=Security.10)
ms:contentKeyID: 61230809
ms.date: 04/18/2014
mtps_version: v=Security.10
ms.translationtype: HT
---

# Microsofts sikkerhetsveiledning 922582

## Oppdatering for Windows

Publisert: 12. september 2006

  
I dag lanserer vi at det finnes en oppdatering som ikke løser et sikkerhetsproblem, men som er svært viktig for kunder når det gjelder å holde systemene oppdatert. Oppdateringen løser følgende problem:

Du kan motta feilkoden 0x80070002 når du prøver å oppdatere en datamaskin som kjører Microsoft Windows, og som har et minifilterbasert program installert. Feilkoden kan oppstå når du oppdaterer ved hjelp av ett av de følgende Microsoft-verktøyene:

  - Automatiske oppdateringer
  - webområdet Windows Update
  - webområdet Microsoft Update
  - Inventory Tool for Microsoft Updates (ITMU) for Microsoft Systems Management Server (SMS) 2003
  - Software Update Services (SUS) 1.0
  - Windows Server Update Services (WSUS) 2.0

For tiden er File Server Resource Manager (FSRM) det eneste kjente minifilterbaserte programmet som kan forårsake denne feilen, og det finnes bare i Windows Server 2003 R2. Det finnes imidlertid mange selskaper som holder på å utvikle minifilterbaserte programmer som vil bli tilgjengelige i nærmeste fremtid.

Vi oppfordrer Windows-kunder til å lese gjennom og installere denne oppdateringen. Denne oppdateringen vil automatisk bli tilbudt gjennom Automatiske oppdateringer. Denne oppdateringen er utviklet for å installeres uten problemer selv om det er installert en minifilterdriver som hindrer at andre oppdateringer installeres. Hvis du vil vite mer om dette problemet og laste ned koblinger til den ikke-sikkerhetsrelaterte oppdateringen som finnes, kan du se [Microsoft Knowledge Base-artikkel 922582](http://support.microsoft.com/kb/922582).

### Generell informasjon

## Oversikt

**Målet med veiledningen:** Redegjøre og varsle om at det finnes en oppdatering som løser dette problemet.

**Status for veiledningen:** Microsoft Knowledge Base-artikkel og tilhørende oppdatering er utgitt.

**Anbefaling:** Les Knowledge Base-artikkelen det henvises til, og bruk den riktige oppdateringen.

<table style="border:1px solid black;">
<thead>
<tr class="header">
<th style="border:1px solid black;">Referanser</th>
<th style="border:1px solid black;">Identifisering</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Knowledge Base-artikkel</strong></td>
<td style="border:1px solid black;"><a href="http://support.microsoft.com/kb/922582">922582</a></td>
</tr>
</tbody>
</table>


Denne veiledningen gjelder følgende programvare.

<table style="border:1px solid black;">
<tbody>
<tr class="odd">
<td style="border:1px solid black;">Berørt programvare</td>
</tr>
<tr class="even">
<td style="border:1px solid black;">Microsoft Windows 2000 Service Pack 4</td>
</tr>
<tr class="odd">
<td style="border:1px solid black;">Microsoft Windows XP Service Pack 1 og Microsoft Windows XP Service Pack 2</td>
</tr>
<tr class="even">
<td style="border:1px solid black;">Microsoft Windows XP Professional x64 Edition</td>
</tr>
<tr class="odd">
<td style="border:1px solid black;">Microsoft Windows Server 2003 og Microsoft Windows Server 2003 Service Pack 1</td>
</tr>
</tbody>
</table>


## Vanlige spørsmål

**Hva behandles i veiledningen?**  
Denne veiledningen redegjør for Microsoft Knowledge Base-artikkelen og tilhørende oppdatering. Oppdateringen løser ikke et sikkerhetsproblem, men den er i stedet en oppdatering for tilstanden som resulterer i feilkode 0x80070002. Denne feilkoden oppstår når man oppdaterer en datamaskin som har et minifilterbasert program installert, ved hjelp av Automatiske oppdateringer, Windows Update, Microsoft Update, Systems Management Server, Software Update Services eller Windows Server Update Services. Denne oppdateringen berører programvaren som er oppført på listen i delen Oversikt.

Hvis du vil ha mer informasjon, kan du se [Microsoft Knowledge Base-artikkel 922582](http://support.microsoft.com/kb/922582).

**Er dette et sikkerhetsproblem som krever at Microsoft gir ut en sikkerhetsoppdatering?**  
Nei. Dette problemet er ikke et sikkerhetsproblem i seg selv. Det påvirker imidlertid datasystemets evne til å installere sikkerhetsoppdateringer. Hvis du vil ha mer informasjon om dette problemet og hvordan du kan laste ned oppdateringen, kan du se [Microsoft Knowledge Base-artikkel 922582](http://support.microsoft.com/kb/922582).

**Hva er årsaken til denne risikoen?**  
I noen scenarioer kan feilkode 0x80070002 oppstå hvis datamaskinen kjører et minifilterbasert produkt som bruker Microsoft Filter Manager-teknologi. Filter Manager kan returnere verdien STATUS\_OBJECT\_NAME\_NOT\_FOUND i stedet for verdien STATUS\_OBJECT\_PATH\_NOT\_FOUND. Dette kan føre til problemet som beskrives i begynnelsen av veiledningen.

Feilkoden 0x80070002 kan også ha andre årsaker. Du finner mer informasjon om hvordan du finner ut om du er berørt av dette problemet eller ikke, under det neste spørsmålet.

**Hvordan vet jeg om dette problemet berører meg?**  
Du kan være berørt av dette problemet hvis datamaskinen returnerer feilkoden 0x80070002 når den prøver å oppdatere ved hjelp av Automatiske oppdateringer, Windows Update, Microsoft Update, Systems Management Server, Software Update Services eller Windows Server Update Services. I tillegg kjører datamaskinen et minifilterbasert program.

Se [Microsoft Knowledge Base-artikkel 922582](http://support.microsoft.com/kb/922582) for å finne ut om du har et minifilter installert.

**Obs\!** Vi anbefaler at du installerer denne oppdateringen selv om du ikke har noen minifiltre installert, da vi forventer at flere snart vil begynne å bruke minifilterteknologi. Ved å installere denne oppdateringen sikrer du at du ikke berøres av dette problemet selv når du installerer et minifilterbasert produkt i fremtiden.

**Hva er Microsoft Filter Manager? Hva er minifiltre?**  
Microsoft Filter Manager er en filsystemfilterdriver som forenkler utviklingen av tredjeparts filterdrivere. En filsystemfilterdriver fanger opp forespørsler som er ment for et filsystem eller en annen filsystemfilterdriver. Ved å fange opp forespørselen før den når frem til det som var målet, kan filterdriveren utvide eller erstatte funksjonalitet som finnes på forespørselens opprinnelige mål. Antivirusfiltre, sikkerhetskopieringsagenter og krypteringsprodukter er eksempler på filsystemfilterdrivere. En filterdriver som er utviklet etter Filter Manager-modellen, kalles et minifilter. Du finner mer informasjon om filsystemfilterdrivere på følgende [Microsoft-webområde](http://go.microsoft.com/fwlink/?linkid=72993).

**Kommer ikke dette problemet til å påvirke installasjonen av denne oppdateringen?**  
Denne oppdateringen blir installert riktig selv om datamaskinen allerede er berørt av problemet. Det er imidlertid mulig at du ikke kan installere andre oppdateringer før du har installert denne oppdateringen.

**Dette er en** ***sikkerhets*** **veiledning om en** ***ikke-sikkerhetsrelatert*** **oppdatering. Er ikke det en selvmotsigelse?**  
Sikkerhetsveiledninger løser sikkerhetsendringer som kanskje ikke krever en sikkerhetsbulletin, men som likevel kan påvirke kundens totale sikkerhet. Sikkerhetsveiledninger er en måte for Microsoft å formidle sikkerhetsrelatert informasjon til kunder på om problemer som kanskje ikke klassifiseres som sikkerhetsproblemer og trenger en sikkerhetsbulletin, eller om problemer som det ikke er publisert en sikkerhetsbulletin for. I dette tilfellet formidler vi at det finnes en oppdatering som berører muligheten til å *utføre* påfølgende oppdateringer, inkludert sikkerhetsoppdateringer. Derfor løser ikke denne veiledningen et spesielt sikkerhetsproblem, men den omhandler den totale sikkerheten.

## Forslag til tiltak

**Les gjennom Microsoft Knowledge Base-artikkelen som er knyttet til denne veiledningen**

Vi oppfordrer kunder til å installere denne oppdateringen. Kunder som gjerne vil vite mer om denne oppdateringen, bør lese gjennom [Microsoft Knowledge Base-artikkel 922582](http://support.microsoft.com/kb/922582).

Du finner mer informasjon om terminologien i denne veiledningen, for eksempel *oppdatering*, i [Microsoft Knowledge Base-artikkel 824684](http://support.microsoft.com/kb/824684).

### Annen informasjon

**Ressurser:**

  - Du kan gi oss tilbakemelding ved å fylle ut skjemaet på følgende [webområde](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få kundestøtte hos [Microsoft Product Support Services](http://go.microsoft.com/fwlink/?linkid=21131). Du finner mer informasjon om tilgjengelige alternativer for støtte, ved å gå til [webområdet Microsoft Hjelp og støtte](http://support.microsoft.com/).
  - Internasjonale kunder kan få kundestøtte fra de lokale representasjonskontorene for Microsoft. Hvis du vil ha mer informasjon om hvordan du kontakter Microsoft angående internasjonale kundestøtteproblemer, går du til [webområdet for internasjonal støtte](http://go.microsoft.com/fwlink/?linkid=21155).
  - Webområdet [Microsoft TechNet Security](http://go.microsoft.com/fwlink/?linkid=21132) gir ytterligere informasjon om sikkerhet for Microsoft-produkter.

**Ansvarsfraskrivelse:**

Informasjonen i denne veiledningen tilbys som den er, uten noen form for garanti. Microsoft fraskriver seg ethvert ansvar, enten direkte eller indirekte, herunder garantier om salgbarhet og anvendelighet for særskilte formål. Microsoft Corporation eller dets leverandører skal ikke under noen omstendigheter holdes ansvarlig for noen skader eller tap herunder direkte, indirekte eller tilfeldige skader eller tap, konsekvenstap, tap av inntekter eller spesielle skader, også i tilfeller der Microsoft Corporation eller dets leverandører er underrettet om muligheten for slike skader eller tap. Ettersom enkelte land ikke tillater fraskrivelse eller begrensning av ansvar for følgeskade eller tilfeldig skade, kan det hende at ovennevnte begrensning ikke gjelder.

**Revisjoner:**

  - 12\. september 2006: Veiledning publisert

*Built at 2014-04-18T01:50:00Z-07:00*

