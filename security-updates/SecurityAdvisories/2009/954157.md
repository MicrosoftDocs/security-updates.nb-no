---
title: Microsofts sikkerhetsveiledning 954157
TOCTitle: "954157"
ms:assetid: "954157"
ms:mtpsurl: https://technet.microsoft.com/nb-NO/library/954157(v=Security.10)
ms:contentKeyID: 61230840
ms.date: 04/18/2014
mtps_version: v=Security.10
ms.translationtype: HT
---

# Microsofts sikkerhetsveiledning 954157

## Sikkerhetsforbedringer for Indeo-kodeken

Publisert: 8. desember 2009

### Generell informasjon

#### Kortfattet sammendrag

Microsoft melder at det finnes en oppdatering som inneholder sikkerhetsløsninger for Indeo-kodeken på støttede versjoner av Microsoft Windows 2000, Windows XP og Windows Server 2003.

Indeo-kodeken på systemer som kjører Microsoft Windows 2000, Windows XP og Windows Server 2003, kan tillate kode å kjøre på brukeres systemer når de åpner spesiallaget medieinnhold. Oppdateringen hindrer at Indeo-kodeken blir startet i Internet Explorer eller Windows Media Player. Oppdateringen sørger også for at denne kodeken ikke blir lastet inn når det søkes på Internett ved hjelp av andre programmer. Ved bare å tillate at programmer bruker Indeo-kodeken når medieinnholdet er fra et lokalt system eller intranettsonen, og ved å hindre at Internet Explorer og Windows Media Player starter kodeken i det hele tatt, fjerner denne oppdateringen de vanligste eksterne angrepsvektorene, samtidig som den tillater at spill og andre programmer som bruker kodeken lokalt, fortsatt kan fungere.

Oppdateringen er tilgjengelig gjennom automatiske oppdateringer og fra Microsoft Download Center. Kunder som har aktivert funksjonen for automatiske oppdateringer, trenger ikke å gjøre noe fordi denne sikkerhetsoppdateringen lastes ned og installeres automatisk. Hvis du vil ha mer informasjon om dette problemet, inkludert nedlastingskoblinger for ikke-sikkerhetsrelaterte oppdateringer, kan du se [Microsoft Knowledge Base-artikkel 954157](http://support.microsoft.com/kb/954157).

Det finnes flere måter Indeo-kodeken kan brukes på, og som kan være påkrevd av bestemte programmer. Indeo-kodeken kan være påkrevd ved besøk på lovlige webområder og i nøkkelprogrammer i bedriftsmiljøet. Dette er sannsynligvis en ganske vanlig situasjon for kunder som kjører eldre operativsystemer. Denne oppdateringen tilbys derfor automatisk til kunder som kjører eldre operativsystemer, men vil fortsatt tillate at kodeken fungerer i scenarioer med bedriftens nøkkelprogrammer. Kunder som ikke har behov for kodeken, kan derimot velge å gå til det skritt å avregistrere kodeken fullstendig. Avregistrering av kodeken fjerner alle angrepsvektorer som utnytter Indeo-kodeken. Du finner instruksjoner om hvordan du avregistrerer kodeken, eller hvordan du bruker alternativet Reparer som også kan avregistrere kodeken automatisk, i [Microsoft Knowledge Base-artikkel 954157](http://support.microsoft.com/kb/954157).

Vi oppfordrer kunder som kjører støttede versjoner av Microsoft Windows 2000, Windows XP og Windows 2003, til å lese gjennom og installere denne oppdateringen eller til å avinstallere Indeo-kodeken. Ved å installere denne oppdateringen og avregistrere kodeken på disse eldre operativsystemene får kundene de samme begrensende faktorene som de som følger med i Windows Vista og Windows 7.

### Detaljer om veiledningen

#### Referanser til sikkerhetsproblemet

Hvis du vil ha mer informasjon om dette sikkerhetsproblemet, kan du se følgende referanser:

<table style="border:1px solid black;">
<thead>
<tr class="header">
<th style="border:1px solid black;">Referanser</th>
<th style="border:1px solid black;">Identifisering</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Knowledge Base-artikkel</strong></td>
<td style="border:1px solid black;"><a href="http://support.microsoft.com/kb/954157">954157</a></td>
</tr>
</tbody>
</table>


#### Berørt og uberørt programvare

Denne veiledningen gjelder følgende programvare.

<table style="border:1px solid black;">
<tbody>
<tr class="odd">
<td style="border:1px solid black;">Berørt programvare</td>
</tr>
<tr class="even">
<td style="border:1px solid black;">Microsoft Windows 2000 Service Pack 4</td>
</tr>
<tr class="odd">
<td style="border:1px solid black;">Windows XP Service Pack 2 og Windows XP Service Pack 3</td>
</tr>
<tr class="even">
<td style="border:1px solid black;">Windows XP Professional x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2003 Service Pack 2</td>
</tr>
<tr class="even">
<td style="border:1px solid black;">Windows Server 2003 x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2003 SP2 for Itanium-based Systems</td>
</tr>
<tr class="even">
<td style="border:1px solid black;">Uberørt programvare</td>
</tr>
<tr class="odd">
<td style="border:1px solid black;">Windows Vista, Windows Vista Service Pack 1 og Windows Vista Service Pack 2</td>
</tr>
<tr class="even">
<td style="border:1px solid black;">Windows Vista x64 Edition, Windows Vista x64 Edition Service Pack 1 og Windows Vista x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2008 for 32-biters systemer og Windows Server 2008 for 32-biters systemer med Service Pack 2</td>
</tr>
<tr class="even">
<td style="border:1px solid black;">Windows Server 2008 for x64-baserte systemer og Windows Server 2008 for x64-baserte systemer med Service Pack 2</td>
</tr>
<tr class="odd">
<td style="border:1px solid black;">Windows Server 2008 for Itanium-based Systems og Windows Server 2008 for Itanium-based Systems med Service Pack 2</td>
</tr>
<tr class="even">
<td style="border:1px solid black;">Windows 7 for 32-biters systemer</td>
</tr>
<tr class="odd">
<td style="border:1px solid black;">Windows 7 for x64-baserte systemer</td>
</tr>
<tr class="even">
<td style="border:1px solid black;">Windows Server 2008 R2 for x64-baserte systemer</td>
</tr>
<tr class="odd">
<td style="border:1px solid black;">Windows Server 2008 R2 for Itanium-based Systems</td>
</tr>
</tbody>
</table>


## Vanlige spørsmål

**Hva behandles i veiledningen?**    
Denne veiledningen varsler om at en dybdeforsvarsoppdatering som er beskrevet i denne veiledningen, vil bli distribuert via automatisk oppdatering, og den vil også bli tilbudt i [Microsoft Knowledge Base-artikkel 954157](http://support.microsoft.com/kb/954157). Denne oppdateringen påvirker programvaren som er oppført i tabellen **Berørt programvare**.

**Hva er Indeo-kodeken?**  
Indeo-kodeken er en kodek som dekomprimerer digitale mediefiler for bruk i programmer som Windows Media Player. Hvis du vil ha mer informasjon om kodeker, kan du se artikkelen om å [bruke kodeker](http://www.microsoft.com/windows/windowsmedia/player/faq/codec.mspx).

**Hvordan kan en angriper utnytte sikkerhetsproblemet?**    
En angriper kan være vert for et spesiallaget webområde som er utformet for å utnytte dette sikkerhetsproblemet via Internet Explorer, og kan deretter overbevise en bruker om å gå til webområdet. Dette kan også omfatte webområder som er rammet, og webområder som godtar eller er vert for innhold eller reklamer som er gitt av brukere. Disse webområdene kan inneholde spesiallaget innhold som kan utnytte dette sikkerhetsproblemet. Men en angriper kan ikke i noen tilfeller tvinge brukere til å gå til disse webområdene. I stedet må angriperen overbevise brukere om å gå til webområdet, for eksempel ved å få dem til å klikke en kobling i en e-post eller direktemelding som fører dem til angriperens webområde.

Det kan også være mulig å vise spesiallaget webinnhold ved å bruke bannerannonser, eller ved å bruke andre metoder for å levere webinnhold på berørte systemer.

En annen måte dette sikkerhetsproblemet kan utnyttes på, er hvis en angriper kan få spesiallaget medieinnhold over på en brukers system, som utnytter Indeo-kodeken.

**Blir brukeropplevelsen endret etter at denne oppdateringen er installert?**    
Når oppdateringene som diskuteres i denne artikkelen, er installert, kan det hende at brukerne ser at medieinnhold fra webområder ikke lenger lastes inn i Internet Explorer eller i Windows Media Player. Programmer eller spill som bruker denne kodeken fra innehold som befinner seg på det lokale systemet, vil fortsette å fungere.

**Hvordan deaktiverer jeg Indeo-kodeken?**    
Det er mulig å deaktivere denne kodeken ved å avregistrere den. Avregistrering av kodeken hindrer at programmer eller medieinnhold kan bruke den. Hvis du ønsker instruksjoner om hvordan du avregistrerer kodeken eller bruker den automatiske Reparer-løsningen til Microsoft som deaktiverer kodeken, kan du se [Microsoft Knowledge Base-artikkel 954157](http://support.microsoft.com/kb/954157).

**Hvordan aktiverer jeg bruken av denne kodeken igjen etter at oppdateringen er installert?**  
Det er mulig å aktivere funksjonaliteten til Indeo-kodeken på nytt etter at denne oppdateringen er installert. Hvis kodeken aktiveres på nytt, er brukere utsatt for angrep gjennom ekstern kjøring av kode, og denne løsningen bør bare vurderes hvis behovet for kodekfunksjonaliteten veier opp for risikoen for sikkerhetsproblemet. Hvis du vil ha mer informasjon om hvordan du aktiverer kodekfunksjonaliteten på nytt, kan du se følgende [Microsoft Knowledge Base-artikkel 954157](http://support.microsoft.com/kb/954157).

**Hvorfor finnes det to deler av oppdateringen som er knyttet til denne veiledningen?**    
Det finnes to deler av denne oppdateringen som bidrar til å begrense risikoen knyttet til Indeo-kodeken. Det finnes en oppdatering av Quartz.dll, som er den primære binærfilen som brukes av Windows Media Player, og det finnes en oppdatering som tilbys av teknologien for programkompatibilitetsløsninger. Media Player-oppdateringen hindrer programmer i å åpne medieinnhold som utnytter Indeo-kodeken for å spille av i Internett-sonen, mens oppdateringen av teknologien for programkompatibilitetsløsninger hindrer Internet Explorer og Windows Media Player i å laste inn medieinnhold som bruker Indeo-kodeken.

**Hvorfor er ikke dette en sikkerhetsbulletin?**    
Denne oppdateringen er ikke en sikkerhetsbulletin fordi den ikke løser bestemte sikkerhetsproblemer, men i stedet bidrar med ytterligere begrensninger i dybdeforsvaret, slik at eldre operativsystemer bringes nærmere samme nivå av sikkerhetsbeskyttelse som Windows Vista og Windows 7. Kunder bør bruke denne oppdateringen for å begrense trusselen i vanlige scenarioer, og de bør evaluere bruken av Reparer for å fjerne tilgangen til kodeken i alle scenarioer.

**Hvorfor løser ikke Microsoft bestemte sikkerhetsproblemer i denne oppdateringen?**    
Indeo-kodeken er en eldre kodek som er kjent for å ha flere sikkerhetsproblemer. I stedet for å løse bestemte sikkerhetsproblemer sørger Microsoft for endringer i dybdeforsvar som reduserer det samlede angrepsområdet for kjente sikkerhetsproblemer, og for lignende fremtidige sikkerhetsproblemer.

## Begrensende faktorer

Microsoft har ikke funnet noen begrensende faktorer for dette sikkerhetsproblemet.

## Løsninger

Midlertidige løsninger viser til en innstilling eller konfigurasjonsendring som ikke løser det underliggende sikkerhetsproblemet, men hjelper til med å blokkere kjente angrepsvektorer. Microsoft har testet følgende midlertidige løsninger og informerer i diskusjonen om en midlertidig løsning reduserer funksjonaliteten:

  - **Avregistrere Indeo-kodeken**
    
    Det er mulig å deaktivere denne kodeken ved å avregistrere den. Hvis du ønsker instruksjoner om hvordan du avregistrerer kodeken eller bruker den automatiske Reparer-løsningen til Microsoft som deaktiverer kodeken, kan du se [Microsoft Knowledge Base-artikkel 954157](http://support.microsoft.com/kb/954157).
    
    **Hva løsningen kan føre til.** Avregistrering av Indeo-kodeken hindrer at programmer eller medieinnhold kan bruke den.
    
    **Slik angrer du den midlertidige løsningen.** Du finner mer informasjon om hvordan du kan angre denne midlertidige løsningen, i [Microsoft Knowledge Base-artikkel 954157](http://support.microsoft.com/kb/954157).

## Flere forslag til tiltak

  - **Les gjennom Microsoft Knowledge Base-artikkelen som er knyttet til denne veiledningen**
    
    Hvis du vil ha mer informasjon om dette sikkerhetsproblemet, kan du se [Microsoft Knowledge Base-artikkel 954157](http://support.microsoft.com/kb/954157).

  - **Hold Windows oppdatert**
    
    Alle Windows-brukere bør bruke de nyeste Microsoft-sikkerhetsoppdateringene for å bidra til at datamaskinene har høyest mulig beskyttelse. Hvis du ikke er sikker på om programvaren er oppdatert, går du til webområdet [Windows Update](http://windowsupdate.microsoft.com/), søker etter tilgjengelige oppdateringer for datamaskinen og installerer alle høyt prioriterte oppdateringer som du får tilbud om. Hvis du har aktivert Automatiske oppdateringer, leveres oppdateringene til deg når de utgis, men du må påse at du installerer dem. Hvis du vil ha mer informasjon om sikkerhetsoppdateringer, kan du gå til [Microsofts sikkerhetssentral](http://www.microsoft.com/security/default.mspx).

### Annen informasjon

#### Takk til

Microsoft [takker](http://go.microsoft.com/fwlink/?linkid=21127) følgende for samarbeidet med å beskytte kundene:

  - Paul Byrne hos [NGS Software](http://www.ngssoftware.com/) for rapporten om sikkerhetsproblemet med Indeo-kodeken.
  - En anonym forsker i samarbeid med TippingPoint og [Zero Day Initiative](http://www.zerodayinitiative.com/) for rapporten om flere sikkerhetsproblemer med Indeo-kodeken.
  - Bing Liu hos [Fortinet's FortiGuard Labs](http://www.fortiguard.com/) for rapporten om sikkerhetsproblemene med Indeo-kodeken.
  - [VeriSign iDefense Labs](http://labs.idefense.com/) for rapporten om sikkerhetsproblemene med Indeo-kodeken.
  - Dave Lenoe hos [Adobe](http://www.adobe.com/) for rapporten om sikkerhetsproblemene med Indeo-kodeken.

#### Tilbakemelding

  - Du kan gi tilbakemelding ved å fylle ut skjemaet for Microsoft Hjelp og støtte, [Customer Service Contact Us](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Kundestøtte

  - Kunder i USA og Canada kan få kundestøtte hos [Security Support](http://go.microsoft.com/fwlink/?linkid=21131). Du finner mer informasjon om tilgjengelige alternativer for støtte ved å gå til [Microsoft Hjelp og støtte](http://support.microsoft.com/).
  - Internasjonale kunder kan få kundestøtte fra de lokale representasjonskontorene for Microsoft. Hvis du vil ha mer informasjon om hvordan du kontakter Microsoft angående internasjonale kundestøtteproblemer, går du til [Internasjonal støtte](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) gir ytterligere informasjon om sikkerhet for Microsoft-produkter.

#### Ansvarsfraskrivelse

Informasjonen i denne veiledningen tilbys som den er, uten noen form for garanti. Microsoft fraskriver seg ethvert ansvar, enten direkte eller indirekte, herunder garantier om salgbarhet og anvendelighet for særskilte formål. Microsoft Corporation eller dets leverandører skal ikke under noen omstendigheter holdes ansvarlig for noen skader eller tap herunder direkte, indirekte eller tilfeldige skader eller tap, konsekvenstap, tap av inntekter eller spesielle skader, også i tilfeller der Microsoft Corporation eller dets leverandører er underrettet om muligheten for slike skader eller tap. Ettersom enkelte land ikke tillater fraskrivelse eller begrensning av ansvar for følgeskade eller tilfeldig skade, kan det hende at ovennevnte begrensning ikke gjelder.

#### Revisjoner

  - V1.0 (8. desember 2009): Veiledning publisert.

*Built at 2014-04-18T01:50:00Z-07:00*

