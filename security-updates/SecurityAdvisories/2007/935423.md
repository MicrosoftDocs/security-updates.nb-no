---
title: Microsofts sikkerhetsveiledning 935423
TOCTitle: "935423"
ms:assetid: "935423"
ms:mtpsurl: https://technet.microsoft.com/nb-NO/library/935423(v=Security.10)
ms:contentKeyID: 61230827
ms.date: 04/18/2014
mtps_version: v=Security.10
ms.translationtype: HT
---

# Microsofts sikkerhetsveiledning 935423

## Sikkerhetsproblem i måten Windows håndterer animerte markører på

Publisert: 31. mars 2007

Microsoft undersøker nye offentliggjorte rapporter om angrep som utnytter et sikkerhetsproblem i måten Microsoft Windows håndterer animert markør-filer (\*.ani) på. For at dette angrepet skal kunne utføres, må brukeren først gå til et webområde som inneholder en webside som brukes til å utnytte sikkerhetsproblemet, eller vise en spesiallaget e-postmelding eller et spesiallaget e-postvedlegg som de får av angriperen.  
  
Det anbefales at brukere alltid er svært forsiktige når de åpner eller viser uønskede e-poster og e-postvedlegg fra både kjente og ukjente kilder. Microsoft har lagt til gjenkjenning på [Windows Live OneCare](http://safety.live.com/) Sikkerhetsskanner slik at du kan utføre oppdatert fjerning av skadelig programvare som prøver å utnytte dette sikkerhetsproblemet. Microsoft vil også dele informasjon med partnerne i Microsoft Security Response Alliance aktivt, slik at gjenkjenningen kan oppdateres for å kunne oppdage og fjerne angrep. Kunder i USA og Canada som tror de berøres av dette sikkerhetsproblemet, kan få teknisk støtte hos [Microsoft Product Support Services](http://go.microsoft.com/fwlink/?linkid=21131) på 1-866-PCSAFETY. Kundestøttesamtaler i forbindelse med sikkerhetsoppdateringer er gratis.Internasjonale kunder kan få kundestøtte fra de lokale representasjonskontorene for Microsoft. Kundestøtte i forbindelse med sikkerhetsoppdateringer er gratis. Hvis du vil ha mer informasjon om hvordan du kontakter Microsoft med kundestøtteproblemer, går du til [webområdet for internasjonal støtte](http://go.microsoft.com/fwlink/?linkid=21155).  
  
Når undersøkelsene er avsluttet, iverksetter Microsoft de nødvendige handlingene for å beskytte våre kunder. Det kan være å tilby en sikkerhetsoppdatering gjennom den månedlige utgivelsesprosessen eller en sikkerhetsoppdatering utenom syklusen, avhengig av kundenes behov.  

Microsoft overvåker situasjonen aktivt for å holde kundene oppdatert og gi dem veiledning etter behov.

### Generell informasjon

## Oversikt

**Målet med veiledningen:** Å varsle kunder på et tidlig tidspunkt om det offentliggjorte sikkerhetsproblemet. Du finner mer informasjon i delen om løsninger og begrensninger og Forslag til tiltak i sikkerhetsveiledningen.

**Status for veiledningen:** Problemet er bekreftet, sikkerhetsoppdatering er planlagt.

**Anbefaling:** Ikke gå til ikke-klarerte webområder eller vis uoppfordret e-post

Denne veiledningen gjelder følgende programvare.

<table>
<tbody>
<tr class="odd">
<td>Berørt programvare</td>
</tr>
<tr class="even">
<td>Microsoft Windows 2000 Service Pack 4</td>
</tr>
<tr class="odd">
<td>Microsoft Windows XP Service Pack 2</td>
</tr>
<tr class="even">
<td>Microsoft Windows XP 64-Bit Edition Version 2003 (Itanium)</td>
</tr>
<tr class="odd">
<td>Microsoft Windows XP Professional x64 Edition</td>
</tr>
<tr class="even">
<td>Microsoft Windows Server 2003</td>
</tr>
<tr class="odd">
<td>Microsoft Windows Server 2003 for Itanium-based Systems</td>
</tr>
<tr class="even">
<td>Microsoft Windows Server 2003 Service Pack 1</td>
</tr>
<tr class="odd">
<td>Microsoft Windows Server 2003 Service Pack 2</td>
</tr>
<tr class="even">
<td>Microsoft Windows Server 2003 for Itanium-based Systems og Microsoft Windows Server 2003 SP2 for Itanium-based Systems</td>
</tr>
<tr class="odd">
<td>Microsoft Windows Server 2003 SP2 for Itanium-based Systems</td>
</tr>
<tr class="even">
<td>Microsoft Windows Server 2003 x64 Edition</td>
</tr>
<tr class="odd">
<td>Microsoft Windows Server 2003 x64 Edition Service Pack 2</td>
</tr>
<tr class="even">
<td>Microsoft Windows Vista</td>
</tr>
</tbody>
</table>


## Vanlige spørsmål

**Hva behandles i veiledningen?**  
Microsoft er oppmerksom på en ny rapport om et sikkerhetsproblem som berører animerte markører, som er en komponent i Microsoft Windows. Det berører programvaren som vises på listen i delen Oversikt. I omfang ligner det på andre sikkerhetsproblemer i forbindelse med animerte markører.

**Er dette et sikkerhetsproblem som krever at Microsoft gir ut en sikkerhetsoppdatering?**  
Ja.

**Hva forårsaker denne truselen?**  
Risikoen er forårsaket av utilstrekkelig kontroll av formatet før gjengivelse av markører, animerte markører og ikoner.

**Hva gjør denne funksjonen?**  
Animerte markører er en funksjon som gjør at en rekker rammer vises etter hverandre der markøren er plassert, i stedet for ett enkelt bilde. På denne måten produseres en kort animasjonsløkke. Funksjonen for den animerte markøren er angitt av endelsen \*.ani.

**Hvordan kan en angriper utnytte denne funksjonen?**  
En angriper kan prøve å utnytte dette sikkerhetsproblemet ved å opprette en spesiallaget webside. En angriper kan også lage en spesiallaget e-postmelding og sende den til et berørt system. Når brukeren viser en webside, forhåndsviser eller leser en spesiallaget e-postmelding, eller åpner et spesiallaget e-postvedlegg, kan det føre til at det berørte systemet kjører kode. Mens animerte markører vanligvis forbindes med filtypen \*.ani, er ikke angrep begrenset til denne filtypen.  

## Begrensende faktorer for sikkerhetsproblemet med animerte markører

  - Kunder som bruker Internet Explorer 7 på Windows Vista, er beskyttet mot kjente webbaserte angrep på grunn av beskyttelsesmodusen i Internet Explorer 7.0. Se [følgende webområde](http://www.microsoft.com/windows/products/windowsvista/features/details/ie7protectedmode.mspx) hvis du vil ha mer informasjon om beskyttelsesmodusen i Internet Explorer.
  - Som standard bruker Outlook 2007 Microsoft Word til å vise e-postmeldinger som beskytter kunder mot angrep via forhåndsvisning av e-postmeldinger med HTML-innhold.
  - I et webbasert angrepsscenario må angriperen være vert for et webområde som inneholder en webside som brukes til å utnytte dette sikkerhetsproblemet. En angriper kan også forsøke å utnytte dette sikkerhetsproblemet ved å få et webområde til å vise en webside med ondsinnet innhold. En angriper kan ikke tvinge brukere til å besøke et webområde. I stedet må angriperen lokke brukeren til å besøke webområdet, vanligvis ved å få ham til å klikke en kobling som fører til angriperens område eller et område som angriperen har brukt.
  - En angriper som klarer å utnytte dette sikkerhetsproblemet, kan oppnå samme brukerrettigheter som den lokale brukeren. Brukere med kontoer som er konfigurert med få brukerrettigheter på systemet, er mindre utsatt enn brukere som har administrative rettigheter.

## Midlertidige løsninger for sikkerhetsproblemet med animerte markører

Microsoft har testet de midlertidige løsningene nedenfor. Disse midlertidige løsningene blokkerer kjente angrepsvektorer, men de løser ikke det underliggende sikkerhetsproblemet. Hvis en midlertidig løsning reduserer funksjonaliteten, angis dette nedenfor.

  - **Les e-postmeldinger i rent tekstformat hvis du bruker Outlook 2002 eller senere versjoner eller** Windows Mail, for å beskytte mot angrep via forhåndsvisning av e-postmeldinger med HTML-innhold.  
    Microsoft Outlook 2002-brukere som har installert Office XP Service Pack 1 eller en nyere versjon, kan aktivere denne innstillingen og vise e-postmeldinger som ikke er signert digitalt eller kryptert, i bare ren tekst.
    
    **Advarsel:** Hvis du leser e-postmeldinger i ren tekst i Windows Vista Mail, begrenser ikke det forsøk på å utnytte sikkerhetsproblemet når du videresender eller svarer på e-postmeldinger som ble sendt av en angriper.
    
    **Obs\!** Hvis du leser en e-postmelding i ren tekst i Outlook Express, begrenser ikke det forsøk på å utnytte dette sikkerhetsproblemet.
    
    **Hva løsningen kan føre til:** E-postmeldinger som vises i rent tekstformat, kan ikke inneholde bilder, spesielle skrifter, animasjoner eller annet rikt innhold. I tillegg:
    
      - Endringene brukes i forhåndsvisningsruten og åpne meldinger.
      - Bilder blir til vedlegg, slik at de ikke går tapt.
      - Ettersom meldingen fortsatt er i rikt tekstformat eller HTML-format i meldingslageret, kan objektmodellen (egendefinerte kodeløsninger) oppføre seg på en uventet måte.

## Forslag til tiltak

  - **Beskytt din PC**
    
    Vi fortsetter å oppmuntre kunder til å følge våre råd om beskyttelse av PCen og aktivere en brannmur, laste ned programvareoppdateringer og installere antivirusprogramvare. Kunder kan lese mer om dette på [webområdet Beskytt din PC](http://www.microsoft.com/athome/security/default.mspx).

  - Kunder kan finne mer informasjon om sikkerhet på Internett på[hjemmesiden for Microsoft-sikkerhet](http://www.microsoft.com/security).

  - Kunder som tror de er angrepet, bør kontakte sitt lokale FBI-kontor eller legge inn en klage på webområdet for [Internet Fraud Complaint Center](http://go.microsoft.com/fwlink/?linkid=79545). Kunder utenfor USA må kontakte lokale politimyndigheter i sitt land.  
      
    Alle kunder bør bruke de nyeste sikkerhetsoppdateringene fra Microsoft for å bidra til å sikre at systemene er beskyttet mot forsøk på utnyttelse. Kunder som har aktivert Automatiske oppdateringer, mottar automatisk alle Windows-oppdateringer. Du finner mer informasjon om sikkerhetsoppdateringer på [webområdet Microsoft Security](http://www.microsoft.com/technet/security/).

  - Vi anbefaler at kunder er svært forsiktige når de aksepterer filoverføringer fra både klarerte og ikke-klarerte kilder. Hvis du vil ha mer informasjon om hvordan du kan beskytte datamaskinen når du bruker MSN Messenger, kan du gå til [MSN Messengers webområde Vanlige spørsmål](http://messenger.msn.com/help).
    
    **Hold Windows oppdatert**

  - Alle Windows-brukere bør bruke de nyeste Microsoft-sikkerhetsoppdateringene for å bidra til at datamaskinene har høyest mulig beskyttelse. Hvis du ikke er sikker på om programvaren er oppdatert, går du til [webområdet Windows Update](http://windowsupdate.microsoft.com/), søker etter tilgjengelige oppdateringer for datamaskinen og installerer alle høyt prioriterte oppdateringer som du får tilbud om. Hvis du har aktivert Automatiske oppdateringer, leveres oppdateringene til deg når de utgis, men du må påse at du installerer dem.

### Annen informasjon

**Ressurser:**

  - Du kan gi oss tilbakemelding ved å fylle ut skjemaet på følgende [webområde](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få kundestøtte hos [Microsoft Product Support Services](http://go.microsoft.com/fwlink/?linkid=21131). Du finner mer informasjon om tilgjengelige alternativer for støtte, ved å gå til [webområdet Microsoft Hjelp og støtte](http://support.microsoft.com/).
  - Internasjonale kunder kan få kundestøtte fra de lokale representasjonskontorene for Microsoft. Hvis du vil ha mer informasjon om hvordan du kontakter Microsoft angående internasjonale kundestøtteproblemer, går du til [webområdet for internasjonal støtte](http://go.microsoft.com/fwlink/?linkid=21155).
  - Webområdet [Microsoft TechNet Security](http://go.microsoft.com/fwlink/?linkid=21132) gir ytterligere informasjon om sikkerhet for Microsoft-produkter.

**Ansvarsfraskrivelse:**

Informasjonen i denne veiledningen tilbys som den er, uten noen form for garanti. Microsoft fraskriver seg ethvert ansvar, enten direkte eller indirekte, herunder garantier om salgbarhet og anvendelighet for særskilte formål. Microsoft Corporation eller dets leverandører skal ikke under noen omstendigheter holdes ansvarlig for noen skader eller tap herunder direkte, indirekte eller tilfeldige skader eller tap, konsekvenstap, tap av inntekter eller spesielle skader, også i tilfeller der Microsoft Corporation eller dets leverandører er underrettet om muligheten for slike skader eller tap. Ettersom enkelte land ikke tillater fraskrivelse eller begrensning av ansvar for følgeskade eller tilfeldig skade, kan det hende at ovennevnte begrensning ikke gjelder.

**Revisjoner:**

  - 29\. mars 2007: Veiledning publisert
  - 29\. mars 2007: Veiledning revidert for å tilføye ytterligere informasjon om Outlook 2007 i delen for begrensninger. Delen Midlertidige løsninger er også oppdatert for å klargjøre innvirkningen og bruken av e-postmeldinger med ren tekst i Windows Mail og Outlook Express
  - 31\. mars, 2007: Veiledning revidert for å tilføye ytterligere informasjon om Windows 2003 Service Pack 2, Microsoft Windows Server 2003 med SP2 for Itanium-based Systems og Microsoft Windows Server 2003 x64 Edition Service Pack 2 i delen Berørt programvare.

*Built at 2014-04-18T01:50:00Z-07:00*

