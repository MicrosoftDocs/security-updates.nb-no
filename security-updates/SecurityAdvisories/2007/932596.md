---
title: Microsofts sikkerhetsveiledning 932596
TOCTitle: "932596"
ms:assetid: "932596"
ms:mtpsurl: https://technet.microsoft.com/nb-NO/library/932596(v=Security.10)
ms:contentKeyID: 61230825
ms.date: 04/18/2014
mtps_version: v=Security.10
ms.translationtype: HT
---

# Microsofts sikkerhetsveiledning 932596

## Oppdatering for å forbedre kjerneoppdateringsbeskyttelsen

Publisert: 14. august 2007 | Oppdatert: 23. april 2008

Det finnes en oppdatering for kjerneoppdateringsbeskyttelsen som følger med x64-baserte Windows-operativsystemer. Kjerneoppdateringsbeskyttelsen beskytter koder og kritiske strukturer i Windows-kjernen, slik at de ikke endres av ukjente koder eller data. Denne oppdateringen tilfører tilleggskontroller til denne beskyttelsen, slik at påliteligheten, ytelsen og toleransen til Windows forbedres. Hvis du vil ha mer informasjon om denne utgivelsen, kan du se [Microsoft Knowledge Base-artikkel 932596](http://support.microsoft.com/kb/932596). Vi oppfordrer kunder som kjører x64-baserte Windows-operativsystemer, til å installere denne oppdateringen. Hvis du vil ha mer informasjon om kjerneoppdateringsbeskyttelsen, kan du gå til følgende [Microsoft-webområde](http://www.microsoft.com/whdc/driver/kernel/64bitpatching.mspx). Hvis du vil ha mer informasjon om oppdateringene som følger med denne utgivelsen, kan du se [Microsoft Knowledge Base-artikkel 932596](http://support.microsoft.com/kb/932596).

### Generell informasjon

## Oversikt

**Målet med veiledningen:** Det informeres om og redegjøres for formålet med en oppdatering for kjerneoppdateringsbeskyttelsen som følger med x64-baserte Windows-operativsystemer.

**Status for veiledningen:** Microsoft Knowledge Base-artikkel og tilhørende oppdatering er utgitt.

**Anbefaling:** Les Knowledge Base-artikkelen det henvises til, og bruk den riktige oppdateringen.

<table>
<thead>
<tr class="header">
<th>Referanser</th>
<th>Identifisering</th>
</tr>
</thead>
<tbody>
<tr class="odd">
<td><strong>Microsoft Knowledge Base-artikkel</strong></td>
<td><a href="http://support.microsoft.com/kb/932596">932596</a></td>
</tr>
</tbody>
</table>


Denne veiledningen gjelder følgende programvare.

<table>
<tbody>
<tr class="odd">
<td>Berørt programvare</td>
</tr>
<tr class="even">
<td>Microsoft Windows XP Professional x64 Edition</td>
</tr>
<tr class="odd">
<td>Microsoft Windows XP Professional x64 Edition Service Pack 2</td>
</tr>
<tr class="even">
<td>Microsoft Windows Server 2003 x64 Edition</td>
</tr>
<tr class="odd">
<td>Microsoft Windows Server 2003 x64 Edition Service Pack 2</td>
</tr>
<tr class="even">
<td>Microsoft Windows Vista x64 Edition</td>
</tr>
</tbody>
</table>


## Vanlige spørsmål

**Hva behandles i veiledningen?**
Det informeres om og redegjøres for formålet med en oppdatering for kjerneoppdateringsbeskyttelsen som følger med x64-baserte Windows-operativsystemer.

**Hva er kjerneoppdateringsbeskyttelse?**
Kjerneoppdateringsbeskyttelse er en teknologi som følger med x64-baserte Windows-operativsystemer. Teknologien beskytter koder og kritiske strukturer i Windows-kjernen mot å bli endret av ukjent programvare eller ukjente data, også kalt kjerneoppdatering. Kjerneoppdateringsbeskyttelse ble implementert i disse Windows-versjonene for å beskytte Windows-kjernens integritet og, som et resultat, forbedre den generelle påliteligheten, ytelsen og toleransen til Windows. Hvis du vil ha mer informasjon om kjerneoppdateringsbeskyttelsen, kan du gå til følgende [Microsoft-webområde](http://www.microsoft.com/whdc/driver/kernel/64bitpatching.mspx).

**Hvorfor gir Microsoft ut en oppdatering for dette?**
Microsoft gir ut denne oppdateringen for å øke feiltoleransen for systemet for kjerneoppdateringsbeskyttelse.

**Har denne oppdateringen noe å gjøre med den siste kjerneoppdateringen i** [**Microsoft Knowledge Base-artikkel 914784**](http://support.microsoft.com/kb/914784) **?**   
Microsoft planlegger å oppdatere kjerneoppdateringsbeskyttelsen jevnlig. Denne oppdateringen, i [Microsoft Knowledge Base-artikkel 932596](http://support.microsoft.com/kb/932596), erstatter alle tidligere oppdateringer av kjerneoppdateringsbeskyttelsen. Dette betyr at du ikke trenger å installere noen av de tidligere oppdateringene for å kunne installere denne oppdateringen.

**Finnes det noen kjente problemer med installasjon av denne kjerneoppdateringen i** [**Microsoft Knowledge Base-artikkel 932596**](http://support.microsoft.com/kb/932596) **? **  
[Microsoft Knowledge Base-artikkel 932596](http://support.microsoft.com/kb/932596) dokumenterer kjente problemer som kunder kan oppleve ved installasjon av denne oppdateringen.

**Er dette et sikkerhetsproblem som krever at Microsoft gir ut en sikkerhetsoppdatering?**
Nei. Denne oppdateringen legger til tilleggskontroller i kjerneoppdateringsbeskyttelsen, den gir ikke informasjon om et sikkerhetsproblem. Kjente metoder som gjør at kjernen kan oppdateres på systemer der kjerneoppdateringsbeskyttelsen er aktivert, krever at systemet allerede er angrepet.

**Hvordan vil Microsoft føre opp denne oppdateringen på webområdet Windows Update?**    
Oppdateringen for kjerneoppdateringsbeskyttelsen er en høyt prioritert oppdatering på webområdet Windows Update. På webområdet Windows Update blir den oppført i kategorien for høyt prioriterte oppdateringer for kunder som ikke har mottatt oppdateringen, og som kjører programvaren som er oppført ovenfor.

**Bør jeg installere denne oppdateringen selv om jeg har holdt det x64-baserte Windows-operativsystemet oppdatert?**
Ja. Selv om oppdateringen ikke løser kritiske sikkerhetsproblemer, øker oppdateringen påliteligheten, ytelsen og toleransen som tilbys av kjerneoppdateringsbeskyttelsen, slik det beskrives på følgende [Microsoft-webområde.](http://www.microsoft.com/whdc/driver/kernel/64bitpatching.mspx)

**Distribueres denne oppdateringen via Automatiske oppdateringer?**
Ja, denne oppdateringen distribueres via Automatiske oppdateringer til programvaren som er oppført ovenfor.

## Forslag til tiltak

**Les gjennom Microsoft Knowledge Base-artikkelen som er knyttet til denne veiledningen**

Vi oppfordrer kunder som kjører x64-baserte Windows-operativsystemer, til å installere denne oppdateringen. Kunder som vil vite mer om kjerneoppdateringsbeskyttelsen, kan gå til følgende [Microsoft-webområde.](http://www.microsoft.com/whdc/driver/kernel/64bitpatching.mspx)

### Annen informasjon

**Ressurser:**

  - Du kan gi oss tilbakemelding ved å fylle ut skjemaet på følgende [webområde](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få kundestøtte hos [Microsoft Product Support Services](http://go.microsoft.com/fwlink/?linkid=21131). Du finner mer informasjon om tilgjengelige alternativer for støtte, ved å gå til [webområdet Microsoft Hjelp og støtte](http://support.microsoft.com/).
  - Internasjonale kunder kan få kundestøtte fra de lokale representasjonskontorene for Microsoft. Hvis du vil ha mer informasjon om hvordan du kontakter Microsoft angående internasjonale kundestøtteproblemer, går du til [webområdet for internasjonal støtte](http://go.microsoft.com/fwlink/?linkid=21155).
  - Webområdet [Microsoft TechNet Security](http://go.microsoft.com/fwlink/?linkid=21132) gir ytterligere informasjon om sikkerhet for Microsoft-produkter.

**Ansvarsfraskrivelse:**

Informasjonen i denne veiledningen tilbys som den er, uten noen form for garanti. Microsoft fraskriver seg ethvert ansvar, enten direkte eller indirekte, herunder garantier om salgbarhet og anvendelighet for særskilte formål. Microsoft Corporation eller dets leverandører skal ikke under noen omstendigheter holdes ansvarlig for noen skader eller tap herunder direkte, indirekte eller tilfeldige skader eller tap, konsekvenstap, tap av inntekter eller spesielle skader, også i tilfeller der Microsoft Corporation eller dets leverandører er underrettet om muligheten for slike skader eller tap. Ettersom enkelte land ikke tillater fraskrivelse eller begrensning av ansvar for følgeskade eller tilfeldig skade, kan det hende at ovennevnte begrensning ikke gjelder.

**Revisjoner:**

  - 14\. august 2007: Veiledning publisert
  - 23\. april 2008: Lagt til oppføring under Vanlige spørsmål om kjente problemer i forbindelse med installasjon av kjerneoppdateringen

*Built at 2014-04-18T01:50:00Z-07:00*

